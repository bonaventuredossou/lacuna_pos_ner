ǎngbè é wàyi ée .
Énɛ́ wù wɛ zɔ́n bɔ è sɔ́ "Ecole Mathématique Africaine ” Géométrie de l’information et analyse stochastique “ tɔn ɖó tè.
Yě gó sín tò mɛ̀ fǐ kpó fí gègè kpó bó wà nǔ tàjì énɛ́.
Nù azɔ̌xwégàn‚ nǔkplɔ́nmɛ̀tɔ́ ɖàxó Carlos Ogouyandjou ɖɔ èe‚ wɛ nyín gan ɖàgbè mɛ̀ wɛ è blǒ nǔ ɖàgbè lée unkɔ́ dó.
É lɛ́ ɖɔ nǔ ɖàgbè énɛ́ ɔ́‚ é ná blǒ ɖo azɔ̌mɛ̀xwé ɖèvò bà dó zɔ́n nǔ gègè túntǔn.  .-Afɔsɔ́ɖótètɔ́ tètɔ́ kplɔ́nyìjì alàvɔ̀ xwé ɔ́ tɔn‚ nǔkplɔ́nmɛ̀tɔ́ ɖàxó Moufoutaou Adjeran gɔn gbè má dó nǔwìwà nɔ̀ lɛ́ɛ ɖó nǔkplɔ́nmɛ̀ kléwun énɛ́ wú à.
É ká lɛ́ byɔ́ nǔnyɛ́yìtɔ́ lɛ́ɛ ɖɔ yě nì zàn ɖó gànjì.
Énɛ́ gùdó ɔ́‚ è sɔ́ kúnnúɖéwèmá lɛ́ɛ nù yě.
kúnnúɖéwèmáyìtɔ́ lɛ́ɛ dó akpá ɖɔ mí ná zán nǔnyɛ́yìtɔ́ ɖó ganjì.
È ní tǔn ɖɔ Centre de Mathématiques pures et Application wɛ sɔ́ nǔ énɛ́ ɔ̀ ɖo tè.
Asú kpó asi kpó sɔ́ xó yětɔn yi wɛgun Dakar tɔn.
Nǔ èe wú wɛ ée ɔ́‚ azǎngàgbè azǎn 28ɔ́ lidosùn xwè 2021ɔ́ ɔ́ tɔn gbè ɔ́‚ xó hwínhwín ɖè wà hwɛgun Dakar tɔn.
Alôkánmáɖosíké mɛ̀ ɖè ɔ́ tɔn mɛ̀ kpínkpɔ́n wɛ̀ dɔn wùhwán xó ɖè wà.
Asú M. K. .
Xójlá gɔ̀nu Senenwes ɖɔ «Wɛ nylɔ́ hwɛ asitɔn é yí asú tɔn sín alôkánmáɖosíké ɖo nyɔ̀nùvi yětɔn kpɛ̀vi‚ è ɖo ayihùn ɖà  ná wɛ èe sì bó fín nǔ wlànwlàn asú tɔn‚ tɔ́n kpɔ́n»  - Nǔ èe nyɔ̀nu ɔ́ mɔ̀ èe wɛ nyín «Dafa melni danga sone.
Khana mala sonal ?»
(NDLR: É ná ɖiblà ɖɔ nǔ wɛ jìkɔ́ nù we.
Nyín wɛ sɔ́ we ɖó kàn énɛ́ mɛ̀ àn?
«Go» wɛ nyín gbè è yì ní èe. .- Wèmà sɛ́ dó mɛ̀ gbɔn alôkánmáɖosíké élɔ jì énɛ́ asi tɔn mɔ́ è ɔ́‚ è zùn asú tɔn káká bó bà è ɖè kpó‚ è nyín.
Senenwes ɖɔ « Ɖo homɛ̀sínsín è nɛ́ ɔ́ jì ɔ́‚ nyɔnù ɔ́ jlá nù mɛ̀bi ɖɔ asú mítɔn yàtɔ́nɔ́ lɛ́ nyín agàlɛ̀tɔ́.
Asú tɔn góyìtɔ́ ɔ́‚ lɔ ká yi agbɔn jì có bó nylɔ́ hwɛ asi tɔn ɖó másín kɔn nyí mɛ̀ kpó gbè má ná mɛ̀ bɔ è kpɔ́n alôkánmáɖosíké mɛ̀tɔn mɛ̀ kpó.
Hwɛɖɔtɔ́ lɛ́ɛ ɖɔ mí ná zé sɛ́nbá bɔ̀ ɖó nyɔnu ɔ́ wú.  .- É ná tùn sɛ́nbá è ɖò tèkpɔ́n èe‚ ɖò azǎn 11ɔ́ nǔxwásùn tɔn gbè.
Patrice Talon ɖɔ mí kùn ná cítè ɖo xwè 2026ɔ́ tɔn mɛ̀ ó.
Xó è ɖɔ nù xójlázɔ́wàtɔ́ RFI tɔn kpó France 24 tɔn kpó ée wɛ è ɖɔ ná ɖɔ mì kùn sɔ́ ná lɛ́ cítè ɖèvò ó.
Tògàn Patrice Talon ɖɔ «Benêvi lɛ́ɛ nɔ̀ lɔ̀n bɔ è nɔ̀ ɖu gàn hú we ǎ.»
«Mɛ̀ ɖè ná ɖyɔ́ ǎ.»
È ná nyín nyɛ́ ǎ è ká ná lɛ́ɛ nyín tító ce ǎ.»mɔ̀ wɛ Patrice Talon ɖɔ nù Christophe Boisbouvier.
É dó akpà ɖɔ mí kùn sɔ́ ná cítè bà ɖu gàn ɖèvò ɖo xwè 2026ɔ́ tɔn mɛ̀ ǒ; Tínmɛ̀ tɔn wɛ nyín ɖɔ‚ tògàn Patrice Talon ná cítè ɖo 2026ɔ́.
È dó akpà ɖɔ gàn ɖùɖù mítɔn gùdó gùdó tɔn ɔ́‚ bɛ̀  sín xwè 2021ɔ́ bó fó ɖo xwè 2026ɔ́ mɛ̀.
Ná dó gée bɔ̀lu xotɔ́ xoxo ɔ́ ɖɔ gbɔn mɔ̀gbà twitter tɔn ɖɔ mí ɖó bɔ̀lu xo gbɔn gbɛ ɔ́ mɛ̀bi tè.
Xwè 19 wɛ un xo bɔ̀lu ná‚ amɔ̀‚ un xo élɔ kpé din ɔ́‚ ná ɖó tè.
Un dó gbè nù bɔ̀lu xotɔ́ lɛ́ɛ bi bó lɛ́ɛ dó gbè nù bɔ̀lu kplɔ́nmɛ̀tɔ́‚ è zɔ́n bɔ́ un ɖu bɔ̀lu gbɛ lɛ́ɛ èe bi.
Un dó gbè nù mɛ̀ ce lɛ́ɛ èe nɔ̀ gùdó ce hwebi nù èe.
David Villa ɔ́‚ xwè 37 wɛ ɖo tà nì‚ è ɖu ajɔ gègè ɖo bɔ̀lu gbɛ̀tà kpɛ̀vi lɛ́ɛ kpó bɔ̀lu gbɛ̀tà tò tɔn kpó.
É gbɔn gbɛ̀tà gègè mɛ̀ bó wà fó ɖo gbɛ̀tà Barça tɔn.
David Villa ɖo kpɔ́ xá Lionel Messi ɔ́‚ è ɖu gbɛ gègè xá Blaugrana lɛ́ɛ.
Ɖo Barça sín gbɛ̀tà ɔ́ mɛ̀ ɔ́‚ Yě ɖó ɖuɖèjì gègè ɖo ( xwè 2010ɔ́-2011ɔ́ tɔn mɛ̀) kpó (xwè 2010ɔ́-2011ɔ́ kpódó 2012ɔ́-2013ɔ́ tɔn mɛ̀).
Xá Atlético Madrid ɔ́‚ è lɛ́ ɖu Liga ɖo xwè 2014ɔ́ tɔn mɛ̀.
È ká bɛ̀ sín xwè 2015ɔ́‚ ɖo MLS‚ ɖo tàjì ɔ́‚ New-York City.
É ɖo èe wùntun gègè ɖo gbɛ̀tà améliká tɔn mɛ̀‚ bɔ̀luxotɔ́ nùkún déjí wɛ nyín bó lɛ́ nyín bǐ gègè dó tɔ́ (Bǐ 80 ɖo bɔ̀lu xìxo 126 mɛ̀).
Ɖo bɔ̀lu gbɛ̀tà tò ɔ́ tɔn mɛ̀ ɔ́‚ David Villa xo bɔ̀lu xìxo gbɛ ɔ́ tɔn atɔn bó ɖu ɖo xwè 2010ɔ́ tɔn yě xo ɖo Afrique du Sud èe‚ bó ká lɛ́ ɖu kúpú Euro tɔn ɖo xwè 2008ɔ́ mɛ̀.
É sín wǔ è gblé wú bɔ é kpé Euro xwè 2012ɔ́ nù Espagne ǎ.
«Xwè 19 wɛ un xo bɔ̀lu ná‚ amɔ̀‚ un xo élɔ kpé din ɔ́‚ ná ɖó tè.
Post Views: 
360
Tiburce Adagbé ná wèmà” Mémoire du Chaudron” Luc Atrokpo‚ tòkpɔnlàgàn Kútɔ́nú tɔn.
É sɔ́ nǔ énɛ́ jó ɖo nyɔnuzàngbè azǎn 14ɔ́ alǔnsùn xwè 2021ɔ́ tɔn gbè ɖo tòkpɔnlàgàn sín azɔ̌wàtɛn ɖo Kútɔ́nú.
Tiburce Adagbé ná wèmà” Mémoire du Chaudron” Luc Atrokpo‚ tòkpɔnlàgàn Kútɔ́nú tɔn bó ná dó dɔn ɛ́n dó wǔ déjí.
É blǒ mɔ̀ bó ná dó dókú nù tòkpɔnlàgàn Luc Atrokpo ɖó alɔ è dó èe hwenu è nyín kàn nù wèmá èe wú.
É tínmɛ̀ ɖɔ«Nɔvi kpó xɔ́ntɔn kpó sí kú dó ní gbè wɛ un wà.»
É gbɔn yɛkàn énɛ́ mɛ̀ bó ná wèmà ɖo mɛ̀bi nùkún mɛ̀ bó byɛ̀ ɖo é ná nyín wèxwɛ́ ɖòkpó hùn‚ é ní nɔ̀ xá gbè ɖòkpó.
Luc Atrokpo lɔ ká yì wèmà ɔ́ bó dó kú dó ní.
É dó wǔyà lànmɛ̀ nù wèmánɔ̀ bó ɖɔ nǔwlàwlàn kùn nyín nǔ dà ayìhú ó.
Wèmá ” Mémoire du Chaudron” ɔ́ tòxó wú wɛ è ɖɔ xó dó bó hin wèxwɛ́ 600‚ bɔ Tiburce Adagbé‚ nǔtòxámɛ̀tɔ́ tògàn Bénin ɔ́ tɔn‚ wɛ wlàn bó  nyín kàn ná ɖo azǎn 12ɔ́‚ abɔxwísùn xwè 2020ɔ́ tɔn gbè.
Ɖo Zimbabwe ɔ́‚ è ɖo hwɛ nù tògàn xoxo ɔ́ sín asi bɔ è ná ná nyìnbu atɔ́ɔn‚ gbɔ̀ we ɖo lée è ɖi asú tɔn gbɔn ée wú.
È ɖo hwɛ nù tògàn xoxo ɔ́ sín asi bɔ è ná ná nyìnbu atɔ́ɔn‚ gbɔ̀ we ɖo lée è ɖi asú tɔn gbɔn ée wú.
Hwɛɖɔ̀gbàsá hwìndo tɔn ɔ́ mɔ̀ sɛ́nmɛ̀jɛtɔ́ ɔ́‚ có bó ɖó‚ lée è ɖi asú tɔn ée kú ɖo 2019ɔ́‚ ɖo xwè tɔn 95ɔ́ mɛ̀ èe‚ sín hwɛ ní à.
Ɖi lée AFP tínmɛ̀ gbɔn èe ɔ́‚  Zvimba Stanley Mhondoro ɖɔ tògàn Mugabe fí èe ná ɖǐ ɖè èe‚ nɔ̀ tɔn kábi hinnù tɔn wɛ ná ɖɔ.
É byɔ́ ɖɔ‚ è nì kùn nyɔ́ ɔ́‚ bó ná lɛ́vɔ́ cyɔ́ ɖì xwé dó hwìndo ɔ́.
Tògàn Emmerson Mnangagwa èe ɖo gànjì dìn èe ɔ́‚ byɔ́ ɖɔ è ní ɖi ɖó fí ée‚ é ɖi mɛ̀ èe kú dó tò ɔ́ tàmɛ̀ lɛ́ɛ ée ɖó‚ ɖo Harare.
Robert Mugabe‚ zàli xá yòvò tòxɔ̀tɔ́ lɛ́ɛ‚ jó gàn má nyín jlò tɔn ɖo xwè 2017ɔ́ mɛ̀ bó kú ɖo xwè 2019ɔ́ mɛ̀ ɖo xwè tɔn 95ɔ́ mɛ̀.
É nɔ̀ tò ɔ́ nu ní xwè gbàn mɔ̀.
Guy Stéphane AYEGBE
Kplékplé gbɛ̀tà dɔnkpɔ́vú lɛ́ɛ tɔn èe nɔ̀ sɔ́ tàn Bénin tɔn lɛ́ɛ ɖo ajo èe (CoJeProHB) sɔ́ agun nǔwìwà ɖé ɖó tè bà dó sɔ́ mɛ̀ èe kù ɖó tò tàmɛ̀ lɛ́ɛ ɖo xwè 1977ɔ́ èe su.
È blǒ nǔ énɛ́ ɖo axɔ́súzǎngbè azǎn 15 alǔnsùn xwè 2021ɔ́ tɔn gbè ɖo wèmá xá tɛn Bénin Excellence ɖo Zogbadjè tòkpɔnlà Abomey-Calavi tɔn mɛ̀.
Mɛ̀ nùkún ɖéjí ɖé lɛ́ɛ wà‚ ɖo tàjì ɔ́‚ mɛ̀ èe sɔ́ è dó sávɔ̀ ná èe sín vi lɛ́ɛ ɖo xɔ gblogblo Angélique Kidjo tɔn.
Yě mɛ̀ 7 é sɔ́ yě ɖè dó sávɔ̀ ná dó tò ɔ́ tà mɛ̀ èe wɛ nyín: Mathieu TOSSOU, Paulin THOTO, Kasim ALASSANE, Sylvain COMLAN, Lassissi YÉSSOUFOU,  Bambotché ABIODOUN, N’TCHA Dabakpa .
Yě mɛ̀ 8 wɛ kú ɖo zàli xá tòhwlɛ́n xá mɛ̀ tɔ́ lɛ́ɛ sí ɖo azǎn 16ɔ́ alǔnsùn xwè 1977ɔ́ tɔn gbè. Xwè 44 gùdó ɔ́ CoJeProHB ɖɔ mí ná flín yě.
Ɖo bibɛ̀ mɛ̀ ɔ́‚ gàn bɔ dó gàn wu KOSSOU-YOVO Akohou Yvon dó kúwàbɔ nù mɛ̀ lɛ́ɛ bó nɔ̀ xwǐ nù cɛcú 1 dó mɛ̀ lɛ́ɛ tàmɛ̀.
Ɖo kplékplé mɛ̀ ɔ́ tà mɛ̀ ɔ́‚ è byɔ́ ɖɔ‚ nǔwìwà ní yì ɖó ganjì.
Gabriel YANDJOU‚ sɔ́jà xowo‚ agun ylɔ́tɔ́ sɔ́ xótà dó agun dó tàn nǔ èe jɛ ɖo azǎn 16ɔ́ alǔnsùn xwè 1977ɔ́ tɔn gbè.
Nǔ èe jɛ gbè ɔ́ gbè èe ɔ́‚ è ɖo yě hà.
Énɛ́ gùdó ɔ́‚ Epiphane Quenum‚ sɔ́jà xoxo‚ azɔ̌wàtɔ́ ɖo gbàvi bówúnbówún gɔ̀nù Bénin tò tɔn lɔ̀ kpá mɛ̀ énɛ́ lɛ́ɛ ée kú èe tàwùn.
É ɖɔ«É nì sɔ́ mɛ̀ ɖè hu dó tò mɛ̀tɔn má ɖo nǔ ɖè nùkún.»
Gbɛ̀tà dɔnkpɔ́vú kplɔ́nyìjì alàvɔ́ vi ISMA tɔn ée‚ è nɔ̀ ylɔ́ ɖɔ Around Africa sɔ́ agɔ̀ nǔwìwà ɖè ɖo ayì bɔ è nɔ̀ ylɔ̀ ɖɔ «agɔ́ nǔ yɔ̀yɔ̀ mímɔ̀ tɔn» ɖo síbígbè azǎn 19ɔ́ wǒsùn xwè 2020ɔ́ tɔn gbè.
É sɔ́ nǔ élɔ̀ ɖo ayì‚ bó ná dó sɔ́ dɔnkpɔ́vu è nyɔ́ blǒ tɔ́‚ Bénin tɔn lɛ́ɛ sín alɔ dó agà.
sɔ́ dɔnkpɔ́vu è nyɔ́ blǒ tɔ́ lɛ́ɛ sín alɔ dó agà.
Lìnlìn énɛ́ mɛ̀ wɛ Around Africa mɛ̀ lɛ́ɛ sɔ́ nǔ énɛ́ dó ɖo síbígbè gbàdànù énɛ́.
Gbàdanù énɛ́ ɔ́‚ nùkún ɖéjí gbɛ̀ ɔ́ tɔn gègè kpó azɔ̌wàtɔ́ gègè kpó bó ná dó xɔ susu ní ényɔ́blǒtɔ́ lɛ́ɛ.
Gbɛ̀tà Around Africa sɔ́ «agɔ́ nǔ yɔ̀yɔ̀ mímɔ̀ tɔn» ɖó ayì bó ná dó ɖó alɔ ényɔ́blǒtɔ́ jɔ̀wùnjɔ̀jà ɛnɛ.
Bó ná dó ɖu ɖo lìnlìn énɛ́ jì ɔ́‚ yɛwùnkɔ̀nnyìndówù «ényɔ́blǒtɔ́ lɛ́ɛ ɖétɔ́n» nǔwà ɖè ɖó tè.
Nǔwà énɛ́ ɔ́‚ ényɔ́blǒtɔ́ jɔ̀wùnjɔ̀jà ɛnɛ jì wɛ é blǒ dó bɔ yě wà azɔ̌ dó kwɛ́ mɔ̀ gbɔn nǔxíxó kpó yɛ ɖe dó ɖɔ xó mɛ̀.
Innocentia Loko‚ dɛ̀mɛ̀nu gbɛ̀tà tɔn ɖo awàjìjɛ ɖàxó mɛ ɖó nǔwìwà ée nyín ɖuɖèjì wú.
É lɛ́vɔ́ flín lìnlìn gbɛ̀tà ɔ́ tɔn ɔ́ tɔn bó dó xlɛ́ tɛnmɛ tàjì nǔwà énɛ́ tɔn.
Bó ná dó blǒ nǔ ɖàxó‚ mi ɖó ná hwín go dó bu ɖo lìnlìn ɖòkpó ɔ́ kɔn.
Nùkún mɔ̀ jɛ nǔ mɛ̀ énɛ́ wɛ Around Africa sín gbɛ̀vi lɛ́ɛ ɖó dó lìnlìn ényɔ́blǒtɔ́ mɛ̀wigbèjì tɔn lɛ́ɛ jì.
Phillipe Bossou‚ jɛɖutɔ́ nǔwà ɔ́ ká gɔn xó ɖɔ ǎ.
É ɖɔ nǔ léwùnkɔ́ gbɛ̀tà ɔ́ sɔ́ ɖó ayì ɔ́‚ nǔ ɖè wɛ bɔ alɔdó jɛ xá.
Kúnnúɖéwèmá sɔ́ nù ényɔ́blǒtɔ́ jɔ̀wùnjɔ̀jà ɛnɛ kpó yɛwlì ɖo kpɔ́ kpó wɛ sútà ní nǔwìwà énɛ́.
Bɔ̀lu xìxo mɛ̀wigbèjì xwè 2021ɔ́ tɔn  nǔwìwà sín nù sɔ́ ɖó ayì ɔ́‚ é bɛ̀.
Ɖo gbɛ̀tà ɔ́ mɛ̀ ɔ́‚ Écureuils Bénin tɔn yi Nigéria bó ná kpé bà xá Super Eagles.
Gernot Rohr sín vi lɛ́ɛ xo Michel Dussuyer sín vi lɛ́ɛ (2-1).
Ɖó wǔgbléglé Khaled Adenon, Cébio Soukou, Saturnin Allagbé kpó Olivier Verdon tɔn kpó wù ɔ́‚ Ecureuils Bénin tɔn lɛ́ɛ bɛ̀  bɔ̀lu xìxo ɔ́ kpó hɛsì kpó.
Amɔ̀ é sɔ́ nyín lée yě lɛ́n gbɔn ée ǎ.
Ɖó yě dɔn agbɔn nù Supers Eagles Nigéria tɔn lɛ́ɛ tàwùn ní hwenu gègè.
Yě wɛ lɛ́ɛ dó bǐ jɛ nùkɔn ɖo cɛ́cu atɔn bìbɛ̀ bɔ̀lu ɔ́ tɔn bɔ Stéphane Sessegnon wɛ Jodel Dossou ná bɔ̀lu bɔ é dó bǐ énɛ́.
Bǐ énɛ́ ɔ́‚ dó xɛsi Nigéria nù lɛ́ɛ bì.
Amɔ̀ Nigéria nù lɛ́ɛ wà húzú nùkún mɛ̀ nú bɔ́lu ɔ́.
Bɔ̀lu xotɔ́ Bénin tɔn lɛ́ɛ ká sú ɖɔ yě tɔn có bɔ glójɛ́ngló .
Supers Eagles mɔ̀ pénatǐ ɖòkpó bó xo ɖo Michael Poté wù.
Victor Osimhen xo pénatǐ ɔ́ bó dó ɖo cɛcú 45ɔ́ mɛ̀.
1-1 énɛ́ yě dó nù yě ɖé lɛ́ɛ ée jì wɛ yě fó akpáxwé nùkɔn tɔn dó.
Kɔlɛ́wà yětɔn gùdó ɔ́‚ Nigéria nù lɛ́ɛ sɔ́ ná agbɔn Bénin nù lɛ́ɛ ǎ.
Bɔ̀lu wlítɔ́ Bénin tɔn ká lɔn nǔ ní yě ǎ.
Ɖè bɔ̀lu ɔ́ tɔ ɖo yě jì gbɔn ée ɔ́‚ wà húgàn yě.
É cí gbɔn mɔ̀ èe ɔ́‚ Écureuils lɛ́ɛ lɛ́ jo gbè wegɔ́ ɔ́.
Samuel Kalu sín abi wà húgàn bɔ̀luwlítɔ́ Farnolle bɔ é dó dɔn bǐ lɛ́ɛ wà ɖó (2-1) ɖo cɛcú 62ɔ́ mɛ̀.
Énɛ́ gùdó ɔ́‚ yě sɔ́ dó bǐ ɖè ǎ.
Énɛ́ wú ɔ́‚ ɖo bɔ̀lu xìxo nùkɔn tɔn énɛ́ mɛ̀ ɔ́‚ Bénin gbɔn gùdó ɖo gbɛ̀tà L mɛ̀ ɖó Sierra Leone xo 1-1 xá Lesotho.
Gbɛ̀tà axɔ́sú mɔ̀ dó ná má nù ɖè mɛ̀ ONG Amnesty International sɔ́ gbɛ̀ ɖè ɖó tè ɖo CEG OCEAN.
È blǒ nǔ énɛ́ ɖo azɔ̌mɛ̀xwé énɛ́.
Ɖo lìnlìn acɛ gbɛtɔ́ ɖòkpó ɔ́ tɔn é ná sí wú ɖo azɔ̌mɛ̀xwé lɛ́ɛ wú wɛ Amnesty International ɖo kpɔ́ xá gbɛ̀ tɔn ée ɖo Kútɔ́nú‚ blǒ kplé énɛ́ xá azɔ̌mɛ̀vi CEG OCEAN tɔn lɛ́ɛ ɖo axɔ́súzǎngbè azǎn 19ɔ́ xwèjìsùn xwè 2021ɔ́ tɔn gbè.
Xótà we wɛ è sɔ́ dó agun.
Xó lɛ́ɛ wɛ nyín: gbɛ̀ azɔ̌mɛ̀vi lɛ́ɛ tɔn é ná sɔ́ ONG ɔ́ sín afɔ sɔ́ ɖo tè èe kpódó xó ɖɔ‚ bó kplɔ́n nǔ mɛ̀ dó acɛ gbɛtɔ́ tɔn sísí wú‚ nǔwìwà kpó.
Ɖo tàjì ɔ́‚ azɔ̌mɛ̀vi xɔ atɔngɔ́  mɛ̀ ɖo lìnsínmɛ̀ sɔ́ yì xɔ gùdó gùdó tɔn mɛ̀ ɖo lìnsínmɛ̀ ɔ́ kpó gàn azɔ̌mɛ̀xwé ɔ́ tɔn kpó ɖó tó yě tàwùn.
Armand Bognon ká tínmɛ̀ ɖo kplé tɛn ɔ́ lée Amnesty International nɔ̀ wà nǔ gbɔn èe.
Azɔ̌mɛ̀vi lɛ́ɛ ká gɔn nǔ èe yě tǔn dó acɛ gbɛtɔ́ tɔn sísí wú èe‚ ɖɔ ǎ.
Nù Juste SODJANMON‚ azɔ̌mɛ̀vi xɔ ɛnɛgɔ́ lìnsínmɛ̀ tɔn ɔ́ «gbɛtɔ́ ɖó acɛ gègè : acɛ azɔ̌mɛ̀ yìyì tɔn‚ acɛ xó ɖiɖɔ ɖó azɔ̌mɛ̀xɔ́mɛ̀ tɔn‚ acɛ nǔ èe jɛ ɖo tò èe sín sísé‚ acɛ hwɛjìjɔ̀ dà nú mɛ̀ tɔn.»
Abdoulaye Idriss‚ xɔ gùdó gùdó tɔn ɔ́ ɖo lìnsínmɛ̀ vi ɖɔ« nǔwìwà élɔ ɔ́‚ xlɛ́ ɖɔ mɛ̀ èe ɖo CEG OCEAN lɛ́ɛ lɔ́ vɛ̀ nù gbɛ̀tà ɔ́.»
Énɛ́ gùdó ɔ́‚ gàn bɔ dó gàn wu Jean Gilles wà sɔ́ ayì yětɔn ɖo ahwanfúnù acɛ gbɛtɔ́ tɔn sísí wú.
Gbɛ ɔ́ bì ɖò fotǒ ɖiɖè sín xwé ɖu wɛ ɖo síbígbè azǎn 19ɔ́ xwè 2017ɔ́ tɔn gbè.
Bó ná dó hin ayì mɛ̀ bi tɔn ɖó kézézǎn énɛ́ wù ɔ́‚ xójlàzɔ̌wàtɔ́ gɔnu mitɔn yì mɔ̀ fotǒɖètɔ́ Richard Dansou èe asúká nyínkɔ́ tɔn nyín Drimage èe.
Tínmɛ̀ nùkɔn tɔn è ná ná dó fotǒ wù èe wɛ nyín yɛ ɖiɖè kpó dó myɔ̀ kpó.
Nù nyín ɔ́‚ fotǒɖidè ɔ́‚ xókún wlànwlàn ɖè wɛ nyín bɔ è ná ɖɔ kpówùn ɔ́‚ fotǒɖètɔ́ ɔ́‚ wèmáwlàntɔ́ é nɔ̀ wlàn yɛ gbɛ tòvi lɛ́ɛ tɔn èe.
Ɖo nǔ ɖèbu kɔ́n ɔ́‚ nǔ nɔ̀ vivi nù mi èe‚ yɛ wli ɖ'ayì nù tɛgbɛgbè; nǔ mɛ̀bi má mɔ̀ ǎ‚ fotǒɖètɔ́‚ nɔ̀ wlí bi sín yɛ.
Ɖo nǔwìwà tɛn ɔ́‚ fotǒɖètɔ́ ɔ́‚ nɔ̀ wlí wàjìjɛ̀ yɛ‚ yɛ tàjì‚ yɛ mánáwɔn gbèɖè‚ yɛ má ná lɛ́kɔ wà jì kpɔ́n gbèɖè‚ nɔ̀ wlí yɛ énɛ́ lɛ́ɛ bi.
Ɖo nǔwìwà tɛn ɔ́‚ ɖè ná gbɔn bó ɖè mɛ̀ un kpàn nùkɔn èe sín yɛ mɛ̀ bi má tǔn ǎ èe nɔ̀ hin hùn nù mi.
Nǔ èe tɛnmɛ̀ fotǒɖiɖè ɖè nù tò ɔ́ èe nɛ́.
Hin ɖo yɛ mɛ̀ ɔ́ nǔ tàjì akɔtà ɖòkpó tɔn ɖo dɔ́kún lixo‚ wà tò mɛ̀ bà nyɛ́nǔ lixo bó ná dó sɔ́ tò ɔ́ sɔ́ su égbè kpó sɔ́ kpó.
Fotǒɖiɖè ɔ́‚ ɖè ní nǔ gègè bó ká ɖè ní hwɛndo ɔ́.
Nù nyín ɔ́‚ hwɛndo mitɔn fotǒɖiɖè ná sɔ́ yì nùkɔn ɖo tàjì ɔ́‚ tògùdó.
Fotǒɖiɖè ɔ́‚ nǔ wlànwlàn wɛ bó lɛ́ nyín ahwànlyánnù.
Ɖi ahwànlyánnù bi ɖɔwùn ɔ́‚ é hin ɔ́‚ é ná zan dó sɔ́ hwɛndo cítè.
Ɖo mɛ̀wigbèjì ɔ́‚ ɖo tàjì ɔ́‚ Bénin fí ɔ́‚ mi ɖo nǔ gègè ɖò hwɛndo linu bó ná bó ná dó bà akwɛ́ ná.
Xwè Bénin tɔn lɛ́ɛ ɖùɖù‚ hɔnmɛ̀ lɛ́ɛ‚ hwìndo nǔ lɛ́ɛ‚ vòdún zùn lɛ́ɛ‚ wìwà lɛ́ɛ‚ nǔ gègè énɛ́ lɛ́ɛ‚ hu dɔ́kùn ɖàxó wɛ nyín nù Bénin tò ɔ́.
Yɛwlitɔ́ é yì yɛ énɛ́ lɛ́ɛ bó sɔ́ nyí gbɛ̀ ɔ́ jì ée ɔ́‚ ajɔ jlá ní hwɛndo tò tɔn wɛ é ɖè.
Mɔ̀kàn hwenu mi ɖè dìn bɔ gbɛ ɔ́ bi cí glétà tòxó ɖòkpó ɖɔwun bɔ nǔ bi nɔ̀ gbɔn fí bì bléblé ée ɔ́‚ yɛ dɔkun hwɛndo è wlǐ ée ɔ́‚ è hin ɔ́‚ ná gbɔn fí bi ɖo gbɛ ɔ́ mɛ̀.
Nyɛ́n mɛ̀ è ɖo fí ée ɔ́‚ un ɖo azɔ̌wa dó hwɛndo nǔ ɖè jì wɛ‚ bó ná dó sɔ́ hwìndo Bénin tɔn ɔ́ su.
É ká nyín nyɛ́n ɖòkpó ǎ.
Dɔnkpɔ́vú Bénin tɔn Joannès Doglo jɛ nùkɔn nú mi ɔ́‚ kó wà azɔ̌ dó bocyɔ́vi hoxo lɛ́ɛ jì.
Yɛwlítɔ́ gègè mɔ̀ wi nù azɔ̌tɔn.
Un ɖi bó gànjɛwú ɖɔ‚ alôkánmáɖosíké "Android" ɖo agbà hwlɛ́n xà mi wɛ có bɔ yɛwlítɔ́ téwúngbéjú sín tɛnmɛ̀ hán gbèɖè ǎ.
Un kó wlí yɛ kpówun wɛ nyín fotǒɖiɖè ǎ.
Vogbíngbɔn è ɖo yɛwlítɔ́ kpǎ kpó yɛwlítɔ́ téwúngbéjú kpó mɛ̀ ée ɔ́‚ wɛ nyín nǔ tàjì énɛ́.
Nùnɔ̀mɛ̀ yɛwlíwlí énɛ́‚ yɛyìyì xwédó xótà ɖè énɛ́‚ bi wɛ nyín azɔ̌ bɔ yɛwlítɔ́ nɔ̀ xwédó.
Alôkánmáɖosíké "Android" nɔ̀ ɔ́‚ ná ɖè kpówun dó gbɔ jló ná‚ yɛwlítɔ́ téwúngbéjú ká ná blǒ gbɔn mɔ̀ ǎ.
É ká sí hú jlɛ ɖè dó dè wù ǎ.
Yɛwlítɔ́ téwúngbéjú ɔ́‚ tɛn tɔn mɛ̀ hán gbèɖè‚ kpɔ́n ǎ.
Yɛwlíwlí ɖo Bénin ɔ́‚ é kó tɛ̌ wà nǔ ɖè ɖèwú ǎ.
Yɛwlíwlí kpó ɖo kpɛ ká mɛ̀ ɖo Bénin.
Bó ná wà azɔ̌ ɖó ganjì ɔ́ ɔ́‚ yɛwlítɔ́ ɖó ná ɖó títómɛ̀ ɖè.
Alɔgɔ gàn èe ɖo ná kpé nùkún dó mi wù èe tɔn ɖɔ wɛ un ɖè; alɔgɔ akwɛ́ tɔn‚ azɔ̌wànǔ tɔn‚ nǔnyɛ́n yì dó nǔ jì tɔn.
Hwɛndo gàn lɛ́ɛ nɔ̀ dó alɔ mi nù mi ná sɔ́ yɛwlíwlí mitɔn lɛ́ɛ ɖo ajo ǎ.
Nǔ énɛ́ lɛ́ɛ biwú wɛ zɔ́n bɔ yɛwlíwlí kpó ɖo gùdó ɖo Bénin.
Lò ɔ́‚ è cítè déwú ɔ́‚ è ná kpé wú.
Gànhɔ̀nyìtɔ́ Eléonore Yayi Ladékan sɔ́ kplékplé ɖè jínjɔ́ ayì ɖò akpáxwé è nɔ́ kpé nùkún dó azɔ̌ tɛ́nmɛ̀tɛ́nmɛ̀ è ɖo klɔ́nyìjì alàvɔ xwé ɔ́ gbè èe‚ ɖo nyɔnuzàngbè azǎn 18ɔ́ zofínkplɔ́sùn xwè 2021ɔ́ tɔn gbè.
Kplégbàsá gànhɔ̀nyìtɔ́ gbàsá nǔkplɔ́nkplɔ́n kplɔ́nyìjì alàvɔ tɔn wɛ è blǒ nǔwìwà énɛ́ ɖè.
É ná wà azɔ̌ xá akpáxwé è nɔ́ kpé nùkún dó azɔ̌ tɛ́nmɛ̀tɛ́nmɛ̀ è ɖo klɔ́nyìjì alàvɔ xwé ɔ́ gbè èe (Cous-AC).
Lìnlìn gànhɔ̀nyìtɔ́ nǔkplɔ́nkplɔ́n kplɔ́nyìjì alàvɔ tɔn nɛ́ ɖo gàn sɔ́ nù mɛ̀tɛn énɛ́.
Ɖo nǔwìwà tɛn énɛ́ ɔ́‚ gàn Cous-AC (Dcous-AC) Ghislaine Fagbohoun‚ azɔ̌wàtɔ́ gànhɔ̀nyìtɔ́ gbàsá tɔn lɛ́ɛ‚ tòkpɔnlàgàn Évariste Angelo Ahouandjinou Abomey-Calavi tɔn kpódó gàn bɔ dó gàn wu Dcous tɔn ɔ́‚ bi wɛ ɖo tɛn énɛ́ mɛ̀.
Ɖo bibɛ̀ mɛ̀‚ gàn Dcous tɔn dó kwàbɔ nù mɛ̀bi.
É byɔ́ gàn yɔ̀yɔ̀ Cous-AC ɖɔ azɔ̌ yětɔn ní nyín nyɔná ní kplɔ́nyìjì alàvɔ xwé ɔ́.
É vɔ flín azɔ̌ è ɖo tèkpɔ́n yě mɛ̀ yɔ̀yɔ̀ è sɔ́ lɛ́ɛ èe.
É dɔ: « Azɔ̌ wɛ nyín alɔdó Cous-AC xwé ɔ́ ɖo nǔɖùɖù linu‚ adɔ́tɛn linu‚ hɔndìdó linu kpó tó ɖó kplɔ́nyìjì alàvɔ vi lɛ́ɛ kpó.
Gàn gbɛ̀ kplékplégɔ̀nù Cous-AC tɔn Ekoundayo A.Lidwine Gnansounou dó akpá ɖo nyínkɔ́ tɔn mɛ̀ kpó azɔ̌wàxɛ̌ tɔn lɛ́ɛ‚ ɖɔ yě ná blǒ nǔ lɛ́ɛ bi ɖo ganjì bɔ ɖù ɖéjí ná yě tɔn.
È nì tǔn ɖɔ gbétàkín 2021 -057 hɔ̀nyìyì gànhɔ̀nyìtɔ́  tɔn wɛ è sɔ́ kplékplé gɔ̀nù énɛ́ sín mɛ̀ lɛ́ɛ ná.
Xwè atɔn ná blǒ wɛ yě ɖè ɖo gàn ɔ́ jì.
Yě mɛ̀ azɔ̌watɔ́ yɔ̀yɔ̀ lɛ́ɛ wɛ nyín :Ekoundayo A. Lidwine Gnansounou, afɔsɔ́ɖótètɔ́ gànhɔ̀nyìtɔ́ nǔkplɔ́nkplɔ́n kplɔ́nyìjì alàvɔ tɔn, Serge Hervé Houssou afɔsɔ́ɖótètɔ́ tògàn ɔ́ tɔn, Sara Bénédicte Kpenou, afɔsɔ́ɖótètɔ́ gànhɔ̀nyìtɔ́ akwɛ́ zínkàn tò ɔ́ tɔn, Smith Hermine Ahouandjinou afɔsɔ́ɖótètɔ́ gànhɔ̀nyìtɔ́ lɔ̀nyìjìfɔ́nkàn tɔn, Richard Venance Gandaho afɔsɔ́ɖótètɔ́ gànhɔ̀nyìtɔ́ lànmɛ̀ ná nɔ̀ ganjì tɔn, Prisca Homagnon Gogan, wègbójìnɔ̀tɔ́ gàn kplɔ́nyìjì alàvɔ Abomey Calavi tɔn kpó Évariste Angelo Ahouandjinou, tòkpɔnlàgàn Abomey Calavi tɔn.
Nǔkplɔ́nmɛ̀tɔ́ ɖàxó Dieudonné Awo, tannɔ̀‚ dóbànínǔtɔ́ tan tɔn nyín kàn ní wèmá tɔn ”Puissance Publique et développement agricole au Dahomey/Bénin de 1960 à 2010”.
È blǒ nǔwìwà énɛ́ ɔ́ ɖo xɔ ex-fash tɔn ɔ́ mɛ̀ ɖo kplɔ́nyìjì alàvɔ Abomey-Calavi tɔn ɖo tǎtàgbè azǎn 20ɔ́ xwè 2020ɔ́ tɔn gbè.
«Agbɔn tò tɔn‚ nùkɔnyìyì tò gle tɔn ɖo Danxomɛ̀/Bénin ɖo xwè 1960ɔ́ sɔ́ yì 2010ɔ́.»
Xótà ée Nǔkplɔ́nmɛ̀tɔ́ ɖàxó Dieudonné Awo sɔ́ ɖó wèmá tɔn jì.
Wèmá kpà lɛ́ɛ ɖè ká hin nǔ ɖàxó ɖé ǎ.
Nyínkɔ́ wèmánɔ̀ tɔn ɔ́‚ è wlàn klòklò tɔn ɖo agà nù wèmá ɔ́ sín nyínkɔ́.
Wèmásínxwé ɔ́‚ nyínkɔ́ tɔn ɖo wèmá ɔ́ tɔn.
Wèmá ɔ́ ɖo mìmàmɛ̀ atɔn dó xwè lɛ́ɛ jì: 1ɔ́ bɛ̀ sín xwè 1960ɔ́ sɔ́ wà yì 1975ɔ́ 2ɔ́ bɛ̀ sín xwè 1975ɔ́ sɔ́ wà yì 1990ɔ́ 3ɔ́ bɛ̀ sín 1990ɔ́ sɔ́ wà yì 2010ɔ́.
Wèmá xwɛ̀ 533 wɛ ɖè mɛ̀ bɔ xíxá tɔn ká lɛ́ vɛ́wǔ ǎ‚ wèmá énɛ́ tínmɛ̀ gle Bénin tɔn sín xwè 1960ɔ́ káká sɔ́ yì 2010ɔ́ tɔn mɛ̀.
Nǔ tàjì èe zɔ́n bɔ é má yì nùkɔn ǎ èe wɛ nyín akwɛ́ zínzán é hwèdó ée.
Wèmá énɛ́ ɔ́‚ é tɔn bó ná dó ná hlɔ́nhlɔ́n nùkɔn yìyì gle Bénin tɔn.
Wèmá nùkún ɖéjí élɔ‚ xwɛ tɔn nùkɔn tɔn ɔ́‚ Nǔkplɔ́nmɛ̀tɔ́ ɖàxó Dossa Sébastien Sotindjo‚ tannɔ̀‚ kpì tan gle Bénin tɔn sín xwè 1960ɔ́ sɔ́ wà yì 2010ɔ́ mɛ̀.
Wèmá énɛ́ è tɔn ée ɔ́‚ xwè 18 sín azɔ̌ wɛ.
Jɛɖùtɔ́ Corneille Ahanhanzo ɖɔ «wèmá élɔ ɔ́‚ tɔ̀ɖónùkpɔ́n wɛ».
Mɛ̀ nùkún ɖéjí èe wà nǔ ɔ́ dó mɛ̀ èe‚ bì wɛ kpà wèmá énɛ́.
Ɖo nǔwìwà ɔ́ dó mɛ̀ ɔ́‚ hansinɔ̀ gègè ji han ɖo fí nɛ́.
È wà sɔ́ wèmá énɛ́ ɔ́‚ ɖòkpó sa nù mɛ̀ é ná xìxɔkwɛ́ ɖàxó ɔ́ ée.
Azɔ̌xwé “Excellilence For Africa” kpó azɔ̌wa ɖo kpɔ́ xɛ̌ tɔ́ lɛ́ɛ‚ sɔ́ nǔkplɔ́n jɔ̀wùnjɔ́já azɔ̌xwé nɔ̀ lɛ́ɛ.
Kplétɛn “tour jumelles” wɛ è blǒ xó ɖɔ dó tò énɛ́. Nuk
Lìnlìn ɔ́‚ wɛ nyín hlɔ̀n nà nyɔ̀wà jɔ̀wùnjɔ́já azɔ̌xwé nɔ̀ lɛ́ɛ nùkɔn yìyì mɛ̀wi gbèjì tɔn.
«Nùkɔn yìyì li hun nú nyɔ̀wà mìtɔn» wɛ nyín xótà é jì wɛ nǔwìwà 2ɔ́ nǔkplɔ́nmɛ̀ tɔn élɔ jínjɔ́n èe.
Mɛ̀ ée wà nǔwìwà 2ɔ́ tɛnmɛ̀ lɛ́ɛ wɛ nyín Adjaratou Lawani mɛ́sì wùyàdólànmɛ̀ númɛ̀tɔ́, Caleb S. Kpoviessi mɛ̀sɔ́ɖóalijìtɔ́ – nǔkplɔ̀nmɛ̀tɔ̀‚ azɔ̌xwé gàn Label Group kpó  Michaël Gbeto nǔkplɔ̀nmɛ̀tɔ̀ ɖo nùkɔn yìyì mɛ̀ ɖèsú tɔn linù.
Ɖo xótà «Nùkɔn yìyì li hun nú nyɔ̀wà mìtɔn» sɔ́ ɖo ayì hwenu ɔ́‚ nǔkplɔ̀nmɛ̀tɔ̀ Adjaratou Lawani‚ ée kplɔ́n jɔ̀wùnjɔ́já azɔ̌xwé nɔ̀ lɛ́ɛ ɖɔ nùkɔn yìyì azɔ̌xwé ɖòkpó ɔ́ tɔn‚ ɖo nyɔ̀wà mɛ̀ èe hùn azɔ̌xwé tɔn ée sí gùdó ɔ́‚ è sɔ́ ayi yětɔn ɖó nǔ atɔn jì ɖo ɖuɖèjì azɔ̌xwé hùnhùn lixo.
È wɛ nyín: nǔ lìn ná wà‚ mɛ̀ èe lɛ́dó mɛ̀ èe kpó nǔ ɔ́ blóbló tɔn kpó.
Énɛ́ gùdó ɔ‚ mɛ̀si Caleb S. Kpoviessi ɖo xóɖiɖɔ tɔn dó «Nùkɔn yìyì li hun nú nyɔ̀wà mìtɔn bo hun azɔ̌xwé» jínjɔ́n mɔ̀kàn hwenu è ɖè dìn èe‚ nǔ tàjì è nyín nù azɔ̌xwé lɛ́ɛ èe.
É lɛ́vɔ̀ kplɔ́n yě lée è nɔ̀ dɔn nǔxí wà do gbɔn ní nǔxɔ́tɔ́ èe kpódó lée ajɔ̀jlájlá nyín nǔ tàjì gbɔn èe.
Ɖo fífónù ɔ́‚ Michaël Gbeto nǔkplɔ̀nmɛ̀tɔ̀ ɖo nùkɔn yìyì mɛ̀ ɖèsú tɔn linù‚ ɖɔ xó dó «Nɛ́ è ná hùn azɔ̌xwé yɔ̀yɔ̀ gbɔn»‚ ɖɔ azɔ̌wàtɔ́ lɛ́ɛ nù nínɔ̀ ɔ́‚ agbɔnjì yiyi xo wɛ.
É lɛ́ ɖɔ xó dó nínɔ̀mɛ̀ azɔ̌xwéhùntɔ́ ɖó ná ɖo lɛ́ɛ.
«Nǔblàwǔ kú nù mɛ̀ ɖo ajɔ xó mɛ̀ ǎ.»
Énɛ́ wàyì ɔ́‚ Stéphane Domingo‚ afɔsɔ́ɖotètɔ́ azɔ̌xwénɔ̀ Institut excellence for Africa tɔn ɔ́‚ ɖɔ ná zé jɔ̀wùnjɔ́já lɛ́ɛ sín ayi jínjɔ́n azɔ̌xwéhùnhùn lijì bó ná dó lizà xá azɔ̌ bà kpó wú.
E lɛ́ ɖɔ «mɛ̀ èe bà ɖo lìnlìn ɖè ǎ èe ɔ́‚ nǔvɔ̀nɔ̀ kpówùn wɛ»
Nú jɔ̀wùnjɔ́já Kpedji Deguénon ɔ́‚ azɔ̌xwénɔ̀‚ é wà nǔwìwà tɛnmɛ̀ ée ɔ́‚ azɔ̌xwé hùnhùn sɔ́ nyín jlo nǔ ǎ lò ɔ́‚ dàndanmɛ̀ nǔ wɛ é húzú; é ɖòkpó jì wɛ é ná gbɔn bó ná dó sɔ́ mɛ̀wigbèjì ɔ́ cítè.
Mì ní tǔn ɖɔ mɛ̀bi sín ayi klwɛ̀ ɖo nǔwìwà élɔ 3ɔ́ jì.
Afɔsɔ́ɖótètɔ́ Pays Bas tɔn ɖo kpɔ́nínɔ̀mɛ̀ xá kplɔ̀nyìjì alàvɔ xwé kpó azɔ̌xwé tɔn lɛ́ɛ kpó nyín kàn nǔ títómɛ é ná dó gàn adɔmɛ̀ nú azɔ̌mɛ̀xwé lànmɛ̀ ná nɔ ganjì acɛ ɖo dó súnnú kàbi nyɔnu xwé mɛ̀tɔn wù kpódó vijìjì tɔn kpó(DSSR-BJ) ée ɖo azǎn 29ɔ́ alǔnsùn xwè 2021ɔ́ tɔn gbè.
Gàn gègè wà nǔwìwà énɛ́ ɔ́ dó adɔ́tɛn Majestic ɖo Gbégamey ɖo Kútɔ́nú.
Gàn ɔ́‚ nǔ ée myá nùkún ní ée wɛ alɔdó gbɛ ɔ́ ɖo lànmɛ̀ ná nɔ ganjì‚ acɛ ɖo dó súnnú kàbi nyɔnu xwé mɛ̀tɔn wù kpódó vijìjì lixo xwédó lìnlìn 3ɔ́ kpó 5ɔ́ ODD tɔn lɛ́ɛ kpó.
Lìnlìn énɛ́ ɔ́‚ wɛ dɔn azɔ̌wàtɔ́ gànhɔ̀nyìtɔ́ gbàsá tɔn kpó Pays Bas tɔn kpó ɖo kpɔ́ xá azɔ̌wàtɔ́ kplɔ́nyìjì alàvɔ tɔn lɛ́ɛ ɖo títómɛ DSSR-BJ-BJ.
Nǔ énɛ́ è sɔ́ ɖó tè sín sùnzán nábi ɖè ɖì è ɔ́‚ gbɔn akɔjìjɛ é ɖo Bénin kpó Pays Bas kpó tɛ́ntí glámɛ̀ wɛ è sɔ́ tító gàn dó adɔmɛ̀ nú azɔ̌mɛ̀xwé lànmɛ̀ ná nɔ ganjì ‚ acɛ ɖò dó súnnú kàbi nyɔnu xwé mɛ̀tɔn wù kpódó vijìjì tɔn kpó‚ bɛ̀ sín égbé.
Gànhɔ̀nyìtɔ́ kplɔ̀nyìjì alàvɔ tɔn‚ tò gùdó tɔn kpódó hɛnnù‚ akwɛ́ nyà nù mɛ̀tɔn tɔn‚ afɔsɔ́ɖótètɔ́ Pays Bas ée ɖo Bénin ée kpódó azɔ̌wàtɔ́ kplɔ́nyìjì alàvɔ Abomey-Calavi tɔn kpó Parakou kpó gle tɔn é ɖo Kétou tɔn kpó gègè sín kplékplémɛ̀ nyín kàn ní títómɛ̀ ée gàn títómɛ̀ tɔn Nelly Kelomè kpó gàn bɔ dó gàn wu Alphonse AFFO tínmɛ̀ èe.
Títómɛ̀ ɔ́‚ jó mɛ̀ ɖè dó ǎ‚ dɔnkpɔ́vú‚ ɖyɔ̀vi‚ gàn lɛ́ɛ kpó mɛ̀sì klɔ́nyìjì alàvɔ tɔn kpó.
Ɖi lée Véronique Tognifodé‚ gànhɔ̀yìtɔ́ hɛnnù‚ akwɛ́ nyà nù mɛ̀tɔn tɔn‚ ɖɔ gbɔn èe ɔ́‚ títómɛ élɔ ɔ́‚ gan ɖàgbè mɛ̀ wɛ é wà dó.
«È nɔ̀ ɖo xó xá ɖyɔ́vi 60% bɔ yě nɔ̀ sǐ xózlɛ́ ǎ ɖó nǔnyɛ́ ɖàxó ɖè má ɖó ɖo ali énɛ́ jì wú» mɔ̀ wɛ gànhɔ̀nyìtɔ́ kplɔ̀nyìjì alàvɔ tɔn‚Éléonore Yayi ɖɔ gbɔn énɛ́.
Ní klɔ́nyìjì alàvɔ gàn ɔ́‚ hwe ɖàgbè nu wɛ títómɛ élɔ wà dó nǔ ée jɛ́xá bɔ é ná jɛ blòblò jí ɖo azɔ̌mɛ̀ ée. Nù To Tjoeker-Kleve‚ afɔsɔ́ɖótètɔ́ Pays Bas tɔn‚ é ná dó alɔ yě bɔ yě ná lizà xá xo má jló mɛ́ɖè mimɔ.
Ɖo nùkún ɖiɖó mɛ̀ ɔ́‚ gànhɔ̀nyìtɔ́ kplɔ̀nyìjì alàvɔ tɔn‚Éléonore Yayi byɔ́ yě bi ɖɔ yě nì wà nǔ alɔ ɖo alɔ mɛ ní nùkɔn yìyì tító ɔ́ tɔn.
Ɖo kàn nyín ní tító ɔ́‚ è blǒ agbàhwlɛ́nhwlɛ́n dó xólómílómí jì kpó ɖèvò lɛ́ɛ kpó bó ná kúnnúɖéwèmá yě.
Yě wɛ nyín Imourane Koutché, Eklou Amagbégnon, Jean-Baptiste Sossou et O. ANANI.
Xɔ 2ɔ́ azɔ̌mɛ̀xwé "doctorale pluridisciplinaire"‚ kplɔ̀nyìjì alàvɔ Abomey-Calavi tɔn wɛ è blǒ nǔwìwà énɛ́ ɖè ɖo tɛ̌nígbè 04ɔ́ alǔnsùn azǎn 2021ɔ́ tɔn gbè.
Nǔkplɔ́nmɛ̀tɔ́ ɖàxó kplɔ̀nyìjì alàvɔ tɔn‚ Raymond Assogba wɛ sɔ́ agun nǔwìwà énɛ́ ɔ́ ɖó tè bó ná dó hun nùkún nú kplɔ̀nyìjì alàvɔ mɛ̀ bi dó xótà «azǎn 10ɔ̀ alǔnsùn ɔ́ tɔn: énɛ́ gùdó ló? »
È tínmɛ̀ nù ní kplɔ̀nyìjì alàvɔ vi lɛ́ɛ dó azǎn 10ɔ̀ alǔnsùn ɔ́ tɔn: énɛ́ gùdó ló?
Énɛ́ wɛ nyín lìnlìn Raymond Assogba‚ Nǔkplɔ́nmɛ̀tɔ́ ɖàxó kplɔ̀nyìjì alàvɔ tɔn ɖo bò lijì.
Ɖo nǔ wà ɖó ganjì lixo ɔ́‚ é sɔ́ akpáxwé agun nǔwìwà«azǎn 10ɔ̀ alǔnsùn ɔ́ tɔn: énɛ́ gùdó ló?» sɔ́ jínjɔ́n ayì.
».
Nǔwìwà ɔ́ kpó azǎn atɔ́ɔn ée ɔ́‚ nǔwàtɔ́ ɔ́ kplé xójlázɔ̌wàtɔ́‚ kplɔ̀nyìjì alàvɔ vi lɛ́ɛ kpó dǎ lɛ́ɛ kpó bó ɖógbè nǔ ée kó wàyì lɛ́ɛ kpó èe jà ní nǔwìwà 3ɔ́ tɔn kpó.
Xwè atɔn kó dyè dìn bɔ un bɛ̀ nǔwìwà «azǎn 10ɔ̀ alǔnsùn ɔ́ tɔn: énɛ́ gùdó ló? »tɔn élɔ.
Kpódó nǔ kàn byɔ́ mɛ̀xwi kpó nǔ tínmɛ nú mɛ̀xwi ɖo alǔnsùn nú kpó.
Nǔwìwà élɔ̌‚ kplékplémɛ mitɔn xá kplɔ̀nyìjì alàvɔ vi‚ ée ɖo bò kplɔ́n wɛ lɛ́ɛ kpó mɛ̀ wɛ lìnlìn ɔ́‚ tɔn sín.
Nú è lìn ganjì ɔ́‚ sín xwè 2008ɔ́ tɔn mɛ̀ wɛ.
È jɛ̀xá bɔ mi ná nɔ tè bó kpɔ́n gùdó.
Ée ká nyín xwè wàyì lɛ́ɛ èe tɔn ée ɔ́‚  é gɔn ɖiɖɔ ǎ.
È mɔ̀ «ɖɔ xó ɖè kún ɖè wú ó.»
É gbɔn yɛkàn énɛ́ mɛ̀ bó dó gbè nù alɔgɔ nì tɔ́ lɛ́ɛ bó ɖɔ‚ «lìnlìn ɖè wɛ mì gɔ́ alɔ ná‚ bɔ un jló ná wà ɖɔ hwenuxó tɔn.»
Xwè élɔ́ mɛ̀ tɔn ɔ́‚ è lìn ɖɔ ablǔ é lɛ̀dó azǎn 10ɔ́ alǔnsùn ɔ́‚ mi ná kɔ́n bì.
Nù éyɛ́ ɔ́‚ «azǎn 10ɔ̀ alǔnsùn ɔ́ tɔn‚ ée nyín vòdún xwè ée ɔ́‚ é kó ɖo bǒ ɔ́ mɛ̀‚ bɔ bǒ ɔ́ mɛ̀ ɔ́‚ vòdùn‚ fá kpó bǒ ɔ́ kpó kó ɖè mɛ̀»
Énɛ́ gùdó ɔ́‚ é ɖɔ vòdùn ɔ́‚ nɔ̀ sɔ́ bǒ ɔ́ dó wà nǔ ná.
Énɛ́ wɛ è ylɔ́ ɖɔ« Djowamon culturelle ».
Hùn‚ ní é ná xó bì kplé ɔ́‚ é ná mɔ̀ atɔn ɖo bu (vòdùn‚ fá‚ bǒ).
Énɛ́ ɔ́ wɛ é ɖó mɔ̀jɛ̀mɛ̀ tɔn sín xwè atɔn ɖyè bó dó sɔ́ agun nǔwìwà énɛ́ ɖó ayì.
Énɛ́ wù wɛ é da dɔnkpɔ́vú kpó ɖyɔ̀vi kpó kplɔ̀nyìjì alàvɔ tɔn lɛ́ɛ ɖɔ yě nì wá Kplé d'agun «azǎn 10ɔ̀ alǔnsùn ɔ́ tɔn: énɛ́ gùdó ló?»nǔwìwà 3ɔ́.
Ée ná blǒ ɖo síbígbè azǎn 9ɔ́ alǔnsùn xwè 2021ɔ́ tɔn gbè ɖo kplɔ̀nyìjì alàvɔ Abomey-Calavi tɔn èe.
È ná lɛ́ ɖɔ xó gègè ɖèvò ɖo nǔwìwà ɔ́ dò mɛ̀.
Écureuils Bénin tɔn lɛ́ɛ xo bɔ̀lu yětɔn 2ɔ́ nú CAN 2021 xá les Leones stars‚ Sierra Léone tɔn ɖo bɔ̀luxotɛn Charles de Gaulle ɖo xɔgbonu ɖo aklùnzǎngbè azǎn 17ɔ́ xwè 2019ɔ́
Ɖo fífónù ɔ́‚ bɔ̀luxotɔ́ Michel Dussuyer tɔn lɛ́ɛ xo kɛ́n atɔn lɛ́ɛ yì.
Ée‚ è xo yě (1-2)ɖo UYO ɖo Nigéria‚ azǎngàgbè ée wàyì èe gùdó ɔ́‚ Bénin ɖó ná xo Sierra Léone bó ná dó yì nùkɔn déjí.
Écureuils Bénin tɔn lɛ́ɛ ká wɔn lìnlìn yětɔn ǎ.
Yě blǒ ɖéjí kpó bǐ ɖòkpó kpó.
Jodel Dossou wɛ dó bǐ énɛ́.
È víví ní tàwun.
Ɖo bɔ̀luxotɔ́ xóxó CIFAS tɔn‚ wɛ húzú agbɔnnɔ̀ bɔ̀lu énɛ́ tɔn ɖo ɖɔ Sierra Léone tɔn ɔ́‚ nùkɔn.
Ɖo cɛ́cú 27ɔ́ mɛ̀ wɛ‚ é dó bǐ ɔ́ ɖè.
É yì bɔ̀lu ɔ́ èe ɔ́‚ bɔ̀lu wlítɔ́ jì jɛ́n é yì bó xo dó ɖɔmɛ nǐ.
Bǐ énɛ́ ɔ́‚ wá tún kàn nù Écureuils lɛ́ɛ ɖo zìngìdì ée ɖù wɛ yě ɖè sín tɛgbɛ má dó èe.
Kpódó bǐ énɛ́ yě dò ɖo cɛ́cú 27ɔ́ mɛ̀ ée ɔ́‚ yě ná agbɔn mɛ̀ ɖè lɛ́ɛ ǎ có bɔ yě ká sɔ́ dó ɖèvò ǎ.
Yě yì gbɔjɛ bó wà gùdó ɔ́‚ Sierra Léone mɛ̀ lɛ́ɛ dɔn agbɔn nú Écureuils lɛ́ɛ tàwùn.
Énɛ́ wú wɛ zɔ́n bɔ ɖòkpó ɖòkpó ɔ́‚ Michel Dussuyer ɖyɔ́ mɛ̀ atɔn ( Yannick Aguemon, Jérôme Bonou, Nabil Yarou ɖyɔ́ Steve Mounié, Sessi D’Almeida, Stéphane Sessegnon).
É blǒ mɔ̀ ɖó yě má sú bǐ ɔ́ bó lɛ́ gɔ́ná vlàfò ó.
Yě sɔ́ kpé wú bó dó káká có bó nú gan ɔ́‚ xo ǎ.
Énɛ́ ɔ́‚ dó alɔ yě bɔ yě do mɔ̀ kɛ́n atɔn énɛ́ ɖo gbɛ̀tà yě tɔn mɛ̀.  .- Bó nyí mɛ̀ 2ɔ́ ɖo Nigéria gùdó.
Agbàhwlɛ́nhwlɛ́n Miss ciné Bénin 2020 ée Association des Jeunes Leaders (Ajeled) nɔ̀ sɔ́ ɖó ayì èe ɔ́‚ é wà vìvɔ̀nu ɖo síbígbè azǎn 19ɔ́ wǒsùn xwè 2020ɔ́.
È blǒ nǔwìwà énɛ́ ɖo xɔ ɖàxó Fitheb tɔn mɛ̀.
Mɛ̀ è nyín Miss ciné Bénin 2020 èe ɔ́‚ mɛ̀bi tǔn lò.
Grâce Cécile Sidokpohou wɛ ɖuɖèjì ɖo síbígbè azǎn 19ɔ́ wǒsùn xwè 2020ɔ́  tɔn gbè.
Agbàhwlɛ́nhwlɛ́n Miss ciné Bénin 2020 ɔ́‚ nǔwìwà kplé bó wà kplé bó ɖu gbɛ̀tà Ajeled wɛ nɔ̀ blǒ‚ bó ɖo 3ɔ́ blǒ wɛ.
Agbàhwlɛ́nhwlɛ́n énɛ́ ɔ́‚ gbɔn vo nù xóxó ɖè ɔ́‚ ɖó élɔ ɔ́ wà bó ná sɔ́ nyɔnu‚é ɖo yɛ wún kɔ́n nyin dò wú kpáxwé ée bó ná dó sɔ́ hwɛ́ndo Bénin tɔn ɔ́ su.
Ní Michael Assogba‚ gàn nǔwìwà ɔ́ tɔn ɔ́‚ «agbàhwlɛ́nhwlɛ́n élɔ ɔ́‚ é nyín ɖɛkpɛ sín agbàhwlɛ́nhwlɛ́n ǎ‚ lò ɔ́‚ nǔnyɛ́n yì dó nǔnyɛ́n jì ɖo yɛ wún kɔ́n nyin dò wú kpáxwé kpó‚ nyɔ wà kpódó xó nyɔ́ ɖɔ kpáxwé nú nùkɔn yìyì mɛ̀ ɖèsú tɔn.
Ɖo kɛ́n sɔ́ nú mɛ̀tɔ́ ée  gàn yɛ wún kɔ́n nyín dó wú tò ɔ́ tɔn (CNCIA)‚ Eric Todan‚ xwe aza ná èe kpó jonɔ̀ tòbùtòbù lɛ́ɛ kpó nùkɔn ɔ́‚ agbàhwlɛ́ntɔ́ 11 lɛ́ɛ xlɛ́ ɖɛkpɛ agbàzà tɔn kpó nǔnyɛ́n tɔn kpó.
È jì Ajeled hàn wàyì gùdó èe ɔ‚ agbàhwlɛ́ntɔ́ dó tò mitɔn mɛ̀ sín nǔzìnzán lɛ́ɛ bó dín.
Ɖòkpó‚ dòkpó yětɔn gbɔn yɛkàn énɛ́ mɛ̀ bó ɖè weɖùɖù'gbɔn tɔn xlɛ́.
Yě ɖù tò mitɔn mɛ̀ sín hùn gègè sín we.
Ɖɛkpɛ'gbàhlɛ́ntɔ́ lɛ́ɛ ɔ́‚ zɔ nǔzìnzán kpléwùn gbàdà tɔn ɖè mɛ̀ bó dín.
Ɖo fífónù nǔ lɛ́ɛ bitɔn ɔ́‚ kɛ́nsɔ́tɔ́ lɛ́ɛ sɔ́ ɖo kpɔ́ ní nɔ̀ mɛ̀ ɔ́‚ Grâce Cécile Sidokpohou ní Miss ciné Bénin 2020”.
Weɖùɖù tɔn dɔn nǔkpɔ́ntɔ́ lɛ́ɛ bó lɛ́ dɔn kɛ́nsɔ́numɛ̀tɔ́ lɛ́ɛ.
Agbàhwlɛ́ntɔ́ 3ɔ́ Aïhouedji Débora Mondoukpê wɛ xo kpóɖónì bó nyín “ɖyɔ́vi hànsinɔ̀ tàjì xwè 2020ɔ́” kpódó agbàhwlɛ́ntɔ́ 7ɔ́ Agnabtcheme Élodie‚ “ɖyɔ́vi tògùn ɔ́ tɔn xwè 2020”.
Vincent Agossou, gàn Ajeled kpà gláglá nù yě mɛ̀ èe sɔ́ nǔwìwà ɔ́ ɖó tè kpódó yě mɛ̀ atɔn é dín ée kpó.
É ɖɔ«Yě ná sɔ́ agbàhwlɛ́nwlɛ́n ɖè ɖ'ayì ɖòkpó ɖo han lixo «hangbè lómílómí» wegɔ́ ná Weɖùɖù tɔn «weɖùɖù téwúngbéjú» bó ká ná lɛ́ blǒ yě wún kɔ́n nyín kàn jì énɛ́».
È nà ná zokɛkɛ yɔ̀yɔ̀ ɖòkpó Miss Ciné ɔ́ bó nà ná ajɔ gègè ɖèvò lɛ́ɛ ɖuɖèjì tɔ́ ɖè lɛ́ɛ.
Mí ní tǔn ɖɔ è kún gɔn jágè ɖòkpó ɖòkpó gbo dó nǔwìwà ɔ́ mɛ̀ kpó han kpó ó.
Nǔwìwà ɛnɛgɔ́ ayihùn dídá kplɔ́nyìjì alàvɔ tɔn ɔ́‚ bɛ̀ ɖo azǎngàgbè azǎn 18ɔ́ wǒsùn xwè 2019ɔ́ tɔn gbè bɔ̀luxotɛn kplɔ́nyìjì alàvɔ Abomey-Calavi tɔn.
Bɔ̀lu we énɛ́ lɛ́ɛ bi wɛ víví kpó bǐ kpó.
Bɔ̀lu nùkɔn tɔn ɔ́‚ kplɔ́nyìjì alàvɔ Adjarra tɔn kpódó Dassa tɔn kpó wɛ xo.
Adjarra mɛ̀ lɛ́ɛ ká jɛ tàgbà có bó xo Dassa 3-0 ǎ.
Bɔ̀lu nùkɔn tɔn víví énɛ́ ɔ́ fó èe ɔ́‚ wegɔ́ ɔ́ bɛ́ ɖo azɔ̌mɛ̀xwé lɔ̀nyìjìfɔ́nkàn (Injeps) tɔn kpódó kplɔ́nyìjì alàvɔ gle tɔn kpó tɛ́ntín bɔ nǔkpɔ́ntɔ́ lɛ́ɛ jɛ́jì.
Ɖó‚ Injeps sín mɛ̀ lɛ́ɛ‚ ée gó sín xɔgbonu èe xo Kétou mɛ̀ lɛ́ɛ kɔ́njódó tɔn (10-0).
Awàjìjɛ énɛ́ ɔ́ víví hwèdó nu bó sɔ́ mɛ̀ nyín nùkún ɖíɖó ɖèvò tɔn mɛ̀.
È byɔ́ ɖɔ è nì flín ɖɔ kàn nyín nú bɔ̀luxíxo nǔwìwà énɛ́ ɔ́‚ azǎngàgbè énɛ́ wɛ è blǒ ɖo gan atɔn mɛ̀ ɖo gàn tɛ́nmɛ̀tɛ́nmɛ̀ lɛ́ɛ bi nùkɔn.
É ɖɔ«Yě ɖo tòxóɖɔ́gbɛ̀tà ǎ.»
Mì flín ɖɔ‚ Tògàn Patrice Talon ɔ́‚ è sɔ́ ɛ azɔn wegɔ́ nù xwè atɔ́ɔn‚ bó ná lɛ́ sɔ́ ɛ ɖo gànzìnkpò ɔ́ jì ɖo azǎn 23ɔ́ nǔxwásùn ée jà èe tɔn ɖo mɛ̀ ɖè má sé mɛ̀ ɖè gbè mɛ̀ ɖo tòxóɖɔ̀gbɛ̀tà lɛ́ɛ tɛ́ntín.
Ée bɛ̀ ɖo azǎn 18ɔ́ wǒsùn ée wàyì èe tɔn gbè‚ nǔwìwà 4ɔ́‚ ayìhùn dìdà tɔn ée akpáxwé è nɔ́ kpé nùkún dó azɔ̌ tɛ́nmɛ̀tɛ́nmɛ̀ è ɖo klɔ́nyìjì alàvɔ xwé ɔ́ gbè èe (Cous-AC) sɔ́ ɖo tè èe bɔ é fó ɖo tɛ̌nígbè azǎn 23ɔ́ xwè 2019ɔ́ ɖo kplɔ́nyìjì alàvɔ Abomey-Calavi tɔn xá gbɛ̀tà UAC tɔn ɖo nǔwìwà we lɛ́ɛ mɛ̀.
Nǔ é ɖó bibɛ̀ mɛ̀ ɖàgbè èe‚ nɔ̀ fó ɖàgbè.
Nǔwìwà 4ɔ́ énɛ́ ɔ́‚ fó dó bɔ̀lu xìxo ɖo kplɔ́nyìjì alàvɔ lɛ́ɛ tɛ́ntín‚ ée bɛ̀ sín azǎn 18ɔ́ wǒsùn èe wàyì èe tɔn.
Xwè élɔ mɛ̀ ɔ́‚ nǔ we wɛ ɖo agbàhwlɛ́nhwlɛ́n énɛ́ mɛ̀ (bɔ̀lu afɔsɔ́xo kpó alɔsɔ́xo kpó).
Nú bɔ̀lu afɔsɔ́xo ɔ́‚ bɔ̀luxìxo gbɛ̀tà kplɔ́yìjì alàvɔ axɔ́sú tɔn kpó gbɛtɔ́ kpǎ tɔn kpó 12 wɛ ɖo ná xo wɛ.
Bɔ̀luxìxo gbɛ̀tà kplɔ́yìjì alàvɔ Abomey-Calavi tɔn wɛ hun nù sín nú.
Bɔ̀luxìxo gbɛ̀tà kplɔ́yìjì alàvɔ Abomey-Calavi tɔn ɖù ɖo azɔ̌mɛ̀xwé lɔ̀nyìjìfɔ́nkàn (Injeps) tɔn jì pénatǐ xìxo hwenu (4-2)‚ ée yě xo (1-1) wàyì gùdó èe.
Ɖo bɔ̀lu alɔsɔ́xo ɔ́ kɔ́n‚ gbɛ̀tà kplɔ́yìjì alàvɔ Abomey-Calavi tɔn ɔ́‚ jɛ́n lɛ́ ɖù ɖo gbɛ̀tà kplɔ́yìjì alàvɔ Parakou tɔn ɔ́ jì. (60-59).
Mɛ̀bi mɔ̀ nyɔwa kplɔ́nyìjì alàvɔ Abomey-Calavi tɔn ɖo lɔ̀nyìjìfánkan linu.
É yì xwè 2020ɔ́ nù nǔwìwà 5ɔ́.
Ɖó kézézǎn‚ acɛ gbɛtɔ́ tɔn ɔ́ tàmɛ̀‚ alɔdómɛ̀xwé Vissin sɔ́ xo ɖɔ dó mɛ̀ ɖè gbè mɛ̀ acɛ gbɛtɔ́ tɔn sísí jì ɖo dotóxwè.
Nǔwìwà énɛ́ ɔ́‚ è blǒ ɖo síbígbè azǎn 19ɔ́ xwè 2020ɔ́ tɔn gbè ɖo adɔ̀tɛn NelBab Zogbadjè tɔn.
È kpó ɖo azìnzɔ̀nnɔ̀ lɛ́ɛ sín acɛ jì t'afɔ wɛ ɖo dotóxwè lɛ́ɛ ɖo Bénin.
Nǔblàwǔ énɛ́ ɔ́ wɛ zɔ́n bɔ tòkpɔn “fífá kpó gbɛtɔ́ sín acɛ kpó” alɔdómɛ̀xwé Vissin tɔn sɔ́ xo ɖɔ dó mɛ̀ ɖè gbè mɛ̀ dó xótà “Dɔn dotó kpó  azìnzɔ̀nnɔ̀ sín acɛ ɖo zɛ̌n: nǔ tàjì ɖòkpó ní nyɔnà acɛ gbɛtɔ́ tɔn sísí ɖo dotóxwè lɛ́ɛ ”.
Nǔwìwà énɛ́ ɔ́ xo dotó‚ sɛ́nzɔ̌wàtɔ́‚ xójlázɔ̌wàtɔ́ kpó kplɔ́nyìjì alàvɔ vi lɛ́ɛ kpó.
Ní‚ Élie Gbedemakou‚ nǔtóxámɛ̀tɔ́‚ alɔdómɛ̀xwé tɔn ɔ́‚ xótà énɛ́ sɔ̀gbè ɖó « afɔ tɛ gbɛtɔ́ sín acɛ jì ɔ́‚ syɛ́n tàwùn ɖo dotóxwê lɛ́ɛ ɖo mɛ̀ gègè tǔn ǎ wù.» .- Ɖo nǔtínmɛ̀nùmɛ̀ tɔn mɛ̀ ɔ́‚ sɛ́nzɔ̌wàtɔ́ Annick Nonohou,è ɖɔ acɛ 10 wɛ azìnzɔ̀nnɔ̀ ɖo.
È hin ɔ́‚ è ná xá: nǔtínmɛ̀ nǐ sín acɛ‚ dotóxwè yìyì sín acɛ‚ jló sín acɛ‚ cícwɛ̀ sín acɛ‚ nǔ hin ɖo xomɛ sín acɛ‚ azɔ̌xwé tɔn sín alɔgɔ sín acɛ‚ azɔngbigbɔ nǐ ɖó tè sín acɛ‚ xó ɖiɖɔ sín acɛ‚ tɛ́nmɛ̀ ɖàgbè sɔ́ ɛ ɖó sín acɛ.
4502  É xlɛ́ ɖɔ, ɖò Aflɩ́ka gbéjɩ́ tlala ɖò Benɛtò mɛ ɔ́, sɛ́n é ɖɔnǔ dó nukún kpé d'azinzɔnnɔ wú ɔ́ ɖò tò mɛ có b'ɛ gbɛ́ nyinyi.
4503  Nú e ná xwédó nǔ é ɖɔ wɛ é ɖe ɔ́, mɛ cyán ɖò mɛ mɛ, akpa xò mɛ wú kpódó adǎn wá dó mɛ jɩ́ gěgé lɛ́ kpó ɖò jɩ̀jɛ wɛ ɖo dotôxwè mɩ̀tɔn lɛ́ɛ.
4504  Bó ná dó ɖu ɖo nǔ nɛ́ ɔ́ jɩ́ ɔ́, é byɔ́ ɖɔ è nɩ́ jlá sɛ́n é ɖ'ayɩ̌ lɛ́ɛ bó ká kplɔ́nnǔ lanmɛnánɔganjɩ́zɔ́wátɔ́ lɛ́ɛ.
4505   Bó ná lɛ́ tɛɖɛ̌ jɩ́ ɔ́, é ɖɔ jɩ́ lanmɛnánɔganjɩ́zɔ́wátɔ́ ɖélɛ́ɛ kún tuun ɖɔ sɛ́n mɔ̌wunkɔtɔn tɩ̂in ó.
E ɖó ná sɔ́ titomɛ ɖé ɖ'ayɩ̌ b'ɛ́ ná zɔ́n bɔ nukún kpé d'azinzɔnnɔ wú ná nyɩ́ mɛ bɩ̌ zɔ́ bó ká ná sɩ́ azinzɔnnɔ ɔ́ lobo ka lɛ́ wanǔ nú titomɛ mɔ̌húnkɔ́tɔn yi nukɔn. Mi nú mǎ flɩ́n ɖɔ kézézán égbe gbɛ ɔ́ bɩ̌ nɔ́ ɖu sɛ́n é ɖɔnǔ dó gbɛtɔ́ ɖokpó ɖokpó wú é sɩ́n xwè wɛ́ nyɩ́ azǎn 10ɔ, wǒsùn ɔ́ tɔ̀n, xwè wú xwè wú, lobɔ xóta è jɩ́ e ɖo tamɛ ná lin dó wɛ xwè élɔ́ mɛ ɔ́ wɛ́ nyɩ́: "Mi nú mǎ vɔ́ nǔ to dó ɖagbe jɩ́, mɩ́ nú mǎ j'ahwan dó sɛ́n é ɖɔnǔ dó gbɛtɔ́ ɖokpó ɖokpó nu é jɩ́."
Anyǔ mlɩ́mlɩ́ nyɔ́xótɔ́ Ɛsipányɩ̀ tòmɛ tɔn gbɛ́ sɔ́ azǎngagbè, azǎn 13ɔ, abɔxwɩ́sun, xwè 2019ɔ, tɔ́n nyite agbawungba b'ɛ́ ná nyɩ́ agloxixo nukɔntɔn ɖo xwè ɔ́ mɛ é mɛ nǔdɔ́ntɔ́ we Ɛsipányi tomɛ tɔ̀n ɖ'anyǔ mlɩ́nmlɩ́n lɩ́xo Barça kpódó Real Madrid kpó ná kpé ɖè é.
Ɖó hwinnya Katalɔ́nyi tòmɛ tɔ̀n wú ɔ́, è sɛ azǎn ée e ko to ɖ'ayɩ̌ b'ɛ́ nyɩ́ kɔ́nyásun, xwè 2019ɔ sɩ́n azǎn 28ɔ tɔ́n ɖó nukɔn; LFPE kpéwú bó tò nǔ é kó gblé lɛ́ɛ bó ná dó ná vɩ̀vɩ́ mɛ è yɩ́wǎn nú anyǔ mlɩ́mlɩ lɛ́ɛ é.
Mɔ̌ wú wɛ Barça é ɖo nukɔn ɖo mɛtito Liga tɔn ɔ́ mɛ é kpódó mɛ è jɛ gudó tɔ́n é kpán, yè mɛ è ɖó kɛ́n 25 mɛ ɖokpó ɖokpó é ná hwlɛ́n agba ɖo Agbanjɛtɛn Nû (Camp Nou) tɔ̀n ɖo azǎn 18ɔ, wǒsun ɔ́ tɔ̀n ɖo xwè 2019ɔ gbe bɛ́sɩ́n gan tɛ́nwe mɛ gbadanu (19h GMT) nú kpɩ́kpé kézé zán 10ɔ tɔ̀n, é gbɔn gudó bɔ mɛ bɩ̌ ɖo tè kpɔ́n é.
Anyǔ mlɩ́mlɩ́ sɩ́n kpɩ́kpé nɛ́ mɛ bɩ̌ wɛ́ ɖo tè kpɔ́n dódó.
Bó ná flɩ́nnǔ mi ɔ́, Liga Ɛsipányi tòmɛ tɔ̀n ɔ́ kó ɖo linlin wɛ ɖ'ayɩ̌ ɖɔ é mi ná yi hwɛ nukɔn bo gbɛ́ azǎn nɛ́ ée e sɛ dó nukɔn é.
Loɔ́ é cɩ́ ɖi nǔ bɩ̌ kó jɛ́ jlɔ́ din ɖɔhun bɔ̀ kpɩ́kpé nɛ́ ɔ́ ná tɩ̂in nǔgbó ɖò azǎn 18ɔ, wǒsun ɔ́ tɔ́n mɛ̀ ɖò Katalɔ́nyi (Catalogne).
Méphis Marcodias Kiti Post Views: 361. Ɖó hwinnya Katalɔ́nyi tòmɛ tɔ̀n wú ɔ́, è sɛ azǎn ée e ko to ɖ'ayɩ̌ b'ɛ́ nyɩ́ kɔ́nyásun, xwè 2019ɔ sɩ́n azǎn 28ɔ tɔ́n ɖó nukɔn; LFPE kpéwú bó tò nǔ é kó gblé lɛ́ɛ bó ná dó ná vɩ̀vɩ́ mɛ è yɩ́wǎn nú anyǔ mlɩ́mlɩ lɛ́ɛ é.
É nyɩ́ azɔ̀ gblégblé xó wɛ́ hɛn togán mɩ̀tɔn sɩ́n asi ɖó te ɖo Ɛsipányi tòmɛ ǎ.
zɩ́nkpo-batɔ́ ɖó bǔ Talɔ̂n Talata hunnǔ sɩ́n mɛɖéejlájlá sɔ́mi sɔ́mi togán tɔ́n nu lé.
ɖɔ-yè-ɖɔ e ɖo ɖiɖi wɛ ɖò jɔxwɩ́mɔ lɛ́ɛ jɩ́ hwe élɔ́ lɛ́ɛ nu é.
Reine GBODÓGLÌ wɛ yɩ́ gǎnza ɔ́ (Princia AJEVÍ nyɩ́ azaglɔ́ tɔ̀n nukɔntɔn ɔ́). Bó ná dó sɔ́ nyɔ̌nu su ɔ́, gbɛ̌ta Berceau Culture Bénin sɔ́ agbahwlɛ́nhwlɛ́n nukɔntɔn Miss JIF Bénin xwè 2021ɔ tɔ́n ɖ'áyɩ̌.
Agbahwlɛ́nhwlɛ́n nɛ́ ɔ́ sɩ́n afɔɖiɖe gudó tɔ̀n ɔ́ tɩ̂in ɖo sɩ́bɩ́gbe azǎn 13ɔ sɩ́n zǎn mɛ wá yɩ́ jɛ aklúnɔzángbe azǎn 14ɔ xwejɩ́sùn ɔ́ tɔn ɖo xwè 2021ɔ mɛ ɖo Hall des Arts sɩ́n manahɛn tɛn ɔ́.
SACRAMENTO kpán xwédó ɖě jɛ ɖě gúdó, b'ɛ sɔ́ miss, azaglɔ́nɔ nukɔntɔn ɔ́ (1ère dauphine), azaglɔ́nɔ wegɔ́ɔ́ (2ème dauphine) kpódó azaglɔ́nɔ atɔngɔ́ɔ́ (3 ème dauphine) kpán, nú agbahwlɛ́hwlɛ́n nukɔntɔn miss Jif tɔ̀n ɖò xwè élɔ́ mɛ̀.
Ɖo nyɔ̌nu jɔwunjɔja sinsinmlɩ́sin wǒ é ɖò agba hwlɛ́n wɛ b'á yi gǎnza JIF Bénin xwè 2021ɔ tɔ̀n élɔ́ ɔ́ lɛ́ɛ mɛ wɛ yè sɔ́ kɛ́n mɛ ɛnɛ ɖɔ yè nyɔ́ ɖɛkpɛ hú mɛ è kpo lɛ́ɛ ɖe.
Kplɔ́nyijɩ̌ alavɔ̀ sɩ́n azɔ̌mɛxwé lɛ́ɛ kpódó nǔkplɔ́ntɛn lɛ́ɛ kpó wɛ yè xò yèɖée kplé sɩ́n bó wá hwlɛ́n agba b'á dó ná sùsù ɖɛkpɛnyɩ́nyɔ́ ɖ'agbazamɛ kpódó nǔnywɛ̂ lɩ́xo kpán mɛ kɛ́ɖɛ́ wɛ ǎ, loɔ́ b'á dó lɛ́ sɔ́ dɔkun è ɖò hwɛndo mɩ̀tɔn mɛ lɛ́ɛ lɔɔ́ sù.
Ée yè dɩ́n wá yi ɖ'ahwan mɛ nukɔntɔngɔ́ ɔ́, wegɔ́ ɔ́, atɔngɔ́ ɔ́, ɛnɛgɔ́ ɔ́ ɖo xɔ́sá'wu mɛ, bó ɖɔxó dó xóta ɖé ée yeɖésúnɔ kpɔ́n bó cyán ɔ́ mɛ, lobo ɖe nǔnywɛ̂ yètɔn xlɛ́ dó hwɛndo mɩ̀tɔn tuuntuun wú ɔ́, mɛ ayizɛ́n wɛ́ wá kpò b'ɛ sɔ́ nú nukɔnyiyi ɖ'agbahwlɛ́nhwlɛ́n ɔ́ mɛ.
Énɛ́ gúdó ɔ́, yè wá kɛnu dó xóta agbahwlɛ́nhwlɛ́n ɔ́ tɔ́n wú, xóta nɛ́ wɛ́ nyɩ́: "Azɔ̌ é nyɩ́ nyɔ̌nu tɔ̀n ɖo nukɔnyiyi Benɛto tɔ̀n mɛ ɖ'akwɛ́ kpódó toxóɖɩ́ɖɔ́ kpán lɩ́xo".
Klɛ̀klɛ̀ wɛ yè dógǎn ée wú yè kpé é.
Mɛɖě kpódó sùsù kpó, mɛɖěvo lɛ́ɛ lěe yè kpéwú gbɔn é.
Nǔ nɛ́ lɛ́ɛ bɩ̌ yi ɖo ayiɖotè mɛgbéjékpɔ́ntɔ́ lɛ́ɛ tɔ́n núkɔn.
Ée yè ká bló ákɔ́nta kɛ́n mɛ ɖokpó ɖokpó tɔ̀n fó ɔ́, mɛgbéjékpɔ́ntɔ́ lɛ́ɛ ɖe Axɔ́si ɖɛkpɛnyɩ́nyɔ́ tɔ́n ɔ́ kpódó azaglɔ́ tɔ̀n atɔn lɛ́ɛ kpán ny'agbawungba.
Mɩ̀ nǎ ɖɔ́ ɔ́, agunkplékplé ɔ́ bɩ̌ wɛ nǔxɩ́xò ényɔ́xótɔ́ gbɛ́ta Berceau Culture kpódó Union Culturel et Artistique des Etudiants (UCAE) tɔn kpán hunxomɛ ná tlala.
mɩ̀-sɔ́-mɩ̀ togán sɩ́sɔ́ tɔ̀n e ɖo azǎn 11ɔ lidósún é ja ɔ́ tɔ́n mɛ é.
klán-xá-acɛkpikpa-tɔ́ lɛ́ɛ tɔn mɛ é.
mɩ̀-sɔ́-mɩ̀ élɔ́ hwénu ǎ", nǔ è Dieudonné LǑKOSÚ ɖétɔ́n ɖo xóɖɩ́ɖɔ́ tɔ̀n lɛ́ɛ mɛ é nɛ́.
mɩ̀-sɔ́-mɩ̀ togánsɩ́sɔ́ tɔ̀n xwè 2021ɔ élɔ́ tɔ̀n ɔ́ ná yɩ́ gbɔn é wú.
"Ɖuɖéjɩ́ nǔvɔ́déwú acɛkpikpa ɔ́ sɩ́n gǎnbánáɖútɔ́ tɔn ɖó agbahwlɛńxɛ́tɔ́ lɛ́ɛ sɩ́n hlɔnhlɔ́n wú", lě é ɖɔxó gbɔn é nɛ́.
klán-xá-acɛkpikpa-tɔ́ lɛ́ɛ xozlɛ́ é wú ɖe.
Nú e ná ɖi xó tɔ́n lɛ́ɛ ɔ́, hwinnya hwinnya nɛ́ lɛ́ɛ wanǔ gegé dó nǔ é ɖò jijɛ wɛ lɛ́ɛ wú.
ɖe-sɩ́n-ahwan-mɛ toxóɖɔ́gbɛ́ lɛ́ɛ tɔ̀n gudó gúdó tɔ̀n wá yi.
klán-xá-acɛkpikpa-tɔ́, Démocrates, Union Sociale Libérale, Restaurer l’espoir jɛ́n hɛn ɔ́ yè ná slɔ́ avivɔfún acɛkpikpa e ɖ'ayɩ̌ din é kpód'áxɔ́su tɔ́n kpán.
Tokplébóɖɔxóná gbásá UNESCO tɔn ée ɖɔxó dó acɛ gbɛtɔ́ ɖokpó ɖokpó tɔ̀n kpódó acɛkpikpa jɛ tovɩ́ lɔ́mɛ kpán wú ɖo kplɔ́nyijɩ̌ alavɔ Agbǒmɛ Kánɖófɩ́ tɔn é ɔ́ yɩ́ jǒnɔ́ tò tɔ̀n b'ɛ́ kplɔ́nnǔ dó xótá élɔ́ jɩ́: "Fá ɖò tovɩ́ kplékplé lɛ́ɛ tɛ́ntɩ́n ɖo Benɛtò mɛ."
Linlin ɔ́ gósɩ́n Groupe de Réflexion Alternatives et Perspectives (GRAP) sɩ́ ɖo bǔ xá Cercle des Leaders Politiques (CLP).
Togun è ma ɖó nǔnywɛ̂ hwɛndo mɛ tɔn ǎ ɔ́, kú wɛ́ kú.
Kú nɛ́ ɔ́ ná gbɛ́ wú wɛ, fázɔ́wátɔ́ Benɛto tɔ̀n lɛ́ɛ kplé bó kɛnu dó azɔ̌ fá tɔ̀n kpódó lěe é ɖo tajɩ́ gbɔ́n ɖo tovɩ́ kplékplé lɛ́ɛ tɛ́ntɩ́n ɖo Benɛtò mɛ é wú.
Tokplébóɖɔxóná gblámɛ wɛ bokɔ́nɔ lɛ́ɛ, kanxodótòwútɔ́ lɛ́ɛ gegé kpódó kplɔ́nyijɩ̌ alavɔ vɩ́ gegé ée yɩ́wǎn nú Fá lɛ́ɛ é kplé ɖe b'ɛ ɖɔxó nú yě.
Nú Roch Nyawi David, nukɔntɔ́ GRAP gbɛ́tá ɔ́ tɔ́n ɔ́, «Fá ɖó ná nyɩ́ sù ǎ».
É tɩ́nmɛ ɖɔ́jɩ́ nú Fá ɖo nukɔn yi wɛ égbé ɖo kplɔ́nyijɩ̌ alavɔ xwé ɔ́ gbe ɔ́, é ɖéxlɛ́ ɖɔ yè ɖo nǔnywɛ̂ ná mɛ wɛ alɔkpa ɖé.
Sɩ́n tɔ́gbó mɩ̀tɔn lɛ́ɛ hwénu ɔ́, Fá ɔ́ nǔkɩ́nkán sɩ́n walɔ ɖé wɛ́ nyɩ́ bó júnjɔ́n xwɩ̀xwɩ́ jɩ́ lobo ka nyɩ́ wěɖéxámɛtɔ́ alɔkpa ɖé nú yè ná kɩ́jé hwenuxó kpɔ́n.
Gbɔn wuntun tɔn 256 lɛ́ɛ gblámɛ ɔ́, nǔwálɔ nɛ́ ɔ́ nɔ́ zɔ́n bɔ e nɔ mɔnǔ jɛ "nǔ é jɛ́ wá yi é, é ɖò jijɛ wɛ din é kpódó é ná wá jɛ́ é kpán" mɛ, nǔ e mɛ̌si ɖaxó Agbawungbáta Séraphin ɖɔ é nɛ́.
Bó ná xwédó xó tɔ̀n ɔ́, Fá nyɩ́ nǔ ma sɔgbe e ɖɔ wɛ mɛ lɛ́ɛ nɔ́ ɖé é ɔ́ ǎ, é nyɩ́ nǔmɛsɛn ǎ, é ká lɛ́ nyɩ́ azě ǎ; "Fá ɖo fɩ́ bɩ̌, é nɔ́ yagba nǔ bɩ̌ lobo nɔ mlɛ́ dó nǔ bɩ̌ wú", nu e é kɛ é nɛ́.
Nu ɖokpó jɛ́n kɛ wɛ Koffi Aza, afɔsɔ́ɖótètɔ́ gǎnhɔnyitɔ́ Kákpo Mawunyɔ́ tɔ́n ɔ́ ɖe bó ɖɔ, ɖo xótá nɛ́ núkɔn ɔ́, nǔkánbyɔ́ atɔn wɛ nɔ wá ayimɛ, yè ɖye : fɩ́tɛ mɩ̀ gósɩ́n?
Fɩ́tɛ́ mɩ̀ ɖe?
Fɩ́tɛ́ mɩ̀ xwè?
wálɔnú ɖé ǎ ɖi lě é nyɩ́ gbɔn Danxomɛ é ɔ́ ǎ, ɖó din ɔ́ tokplékplé nú nyɩ́ wɛ́ ɖè.
É gbɔn fɩ́ bó da acɛkpikpa Benɛtò tɔ̀n ɔ́ ɖɔ nɩ́ kplɔ́nnǔ sɛ́nzɔ́wátɔ́ lɛ́ɛ nú yè ná mɔnǔ jɛ tò mɩ̀tɔn mɛ sɩ́n walɔ lɛ́ɛ wú ganjɩ́.
"Ɖo Aflɩ́ka gbéjɩ́ ɔ́, degénɔ́ ée j'ayɩ̌ bó kú ɔ́, wěgbónɔ́tɛn ɖaxó ɖé wɛ́ nyɩ́ bó jɩ̀zò", nǔ e Amadou Hampâté Bâ ɖɔ ɖó ayɩ̌ énɛ́.
Nú é tɛ́ nyɩ́ ɖɔ é ɖó ná kpénukún dó nǔwláwlán wú hú xóɖɩ́ɖɔ́ ɖó xógbe ɖé ɖɔ́jɩ́ xó nɔ́ wá bú loɔ́ nǔwlánwlán kpó ɖò tè tɛgbɛ ɔ́, e ɖó ná tɔ́njɛ́jɩ́ ɖɔ hwɛndo xoɖɩ́ɖɔ́ tɔ̀n ɖ'Aflɩ́ka kún nyɩ́ nǔ ɖé ján ó b'ɛ́ jɛ́xá ɖɔ e wlɩ́bò ná bónú nɩ́ má bú ó.
Nǔ é dlɔ́n dó wɛ kplékplé gbɛ́ta Nǔnywɛ̂ hwɛndo mɛ tɔn kpódó tamɛlin bo ɖe nŭ tɔ́n kpán kplɔ́nyijǐ alavɔví lɛ́ɛ tɔn ɖe bo ɖe nǔwíwa hwenuxó zán tɔ́n tɔ́n é nɛ́.
Zò kpó hɛ̀hɛ̀ ɖé wɛ kplɔ́nyijǐ alavɔví lɛ́ɛ lɛ́lɛ̌ dó ɖò axɔ́súzángbe azǎn 7ɔ‚ nŭxwásun xwè 2021ɔ tɔn sín zăn mɛ bó ɖo anɔ̌núgbe yètɔn gùngbe ɔ́ dó wɛ kpód‘áwăjíjɛ́ kpán ɖo xósúsú mɛ. han mɛ.
hŭn‚ asán‚ gan‚ alɔkpɛ́ kpódó nŭxónú ɖĕvo lɛ́ɛ kpán bĭ wɛ́ ɖo gbe dó wɛ dó zɛ̌n hwenu e zo ɔ́ ɖo jiji d‘éjí wɛ é.
Nŭkpɔ́ntɔ́ lɛ́ɛ ɔ́‚ kɔ́ yayá mɛ wɛ yè júnjɔ́n bó ɖo tówlí dó hwenuxódótɔ́ lɛ́ɛ ɖě jɛ ɖě gúdó wú wɛ; yè ɖo nŭjíwŭ xó lɛ́ɛ ɖɔ́ wɛ‚ xó víví‚ xó ļómílómí‚ nŭnywɛ̂xó.
Hwenuxódótɔ́ lɛ́ɛ ɖo hwenuxó yètɔn dó wɛ b‘ɛ́ nɔ́ jɛ gàn mɛ nú axwágbe e togun ɔ́ nɔ́ yígbe ná kpód'áxwá kpó é‚ aļǒ handídó ée yè nɔ́ yí dó kpɔ́ é gblámɛ;  kplɔ́nyijǐ alavɔví Xɔgbónú tɔn lɛ́ɛ wɛ è da dó nǔwɩ́wa ɔ́ dómɛ nú yè ná dó jɛ kɔ ná.
Ali ɖěvo nu ɔ́, kplékplé ɔ́ mɔ tò mɩ̀tɔn mɛ núɖúɖú lɛ́ɛ bó ɖu.
É wɛ́ nyɩ́ azɩ̂in kpódó gbadé kpó nɛ́ ée e nɔ ylɔ́ dó gbè mɩ̀tɔn mɛ ɖɔ bokún é.
Zǎn ɖé wɛ zǎn élɔ́ nyɩ́ bó lɛ́ ɖe Aflɩ́ka tɔ́gbó mɩ̀tɔn lɛ́ɛ tɔ̀n hwenu xlɛ́.
Hwenuxódótɔ́ nǎ hú wǒ wɛ́ gósɩ́n fɩ́ ɖé fɩ́ ɖé bó wá dó jɛ̌ kɔ nú nǔwɩ́wa ɔ́.
"Dɔkun jɔ dɔkun ɔ́, sɩ̀ká wɛ ǎ, loɔ́ azɔ̌wɩ́wá kpódó lanmɛnánɔganjɩ́ vɩ̌ mɛtɔn lɛ́ɛ tɔ́n wɛ", nǔnywɛ̂ ée e hɛn ɔ́ e ná sɔ́ ɖo hwenuxó Gervais Guy ée gósɩ́n EACE (Ensemble artistique et culturel des Etudiants) dó ɔ́ mɛ é nɛ́.
Awu gaga koklójónɔ ɖé wɛ́ dó bó sɔ́ kan koklójónɔ mɔ̌ dó blá ta ná ɖi mɛmlátɔ́ Aflɩ́ka tɔ̀n lɛ́ɛ ɖě ɖɔ́hun; hwenuxó tɔ̀n ɖɔxó dó Kalɩ́mi è jó vɩ̌ tɔ̀n lɛ́ɛ dó ɖó siká wú é wú; é ká wá mɔnǔ jɛ́ wú ɖɔ lanmɛnánɔganjɩ́ vɩ̌ émɩ́ tɔ̀n lɛ́ɛ tɔ̀n xɔ akwɛ́, bɔ azɔ̌ kɛ́ɖɛ́ jɛ́n sixú d'álɔ mɛ bɔ é ná vò.
Solo) sɩ́n hwenuxó mɛ, é wɛ tlɛ nyɩ́ nukɔntɔ́ hɔ̌nkán é tonǔ élɔ́ é tɔn.
Hwenuxó nɛ́ ɔ́ ɖo xóɖɔ dó ɖyɔ́vɩ̌ tɔ́nnúhwecɩ́ ɖé wú wɛ, é gbɛ́ súnnu lɛ́ɛ bɩ̌ sɩ́n xó é; é ká wá tɔ́n jɛ́ jɩ́ yè kún sixú dóvɛ́ nú mɛɖébǔ ɖó ɖɛkpɛnyɩ́nyɔ́ tɔ̀n alǒ ninɔmɛ tɔ̀n wú ó.
Solo Béchi), manahɛnvlɛ́tɔ́, hwenuxódótɔ́, xólómɩ́lómɩ́-sɔ́-kpa-han-ná-tɔ́, xólómɩ́lómɩ́ wlántɔ́ ɔ́ wɔn bo sɔ́ ayi dó lěe nǔwɩ́wá élɔ́ ɖò tajɩ́ sɔ́ é wú kpódó nǔ é hɛn nù é kpán wú ǎ.
"Xóɖɩ́ɖɔ é nyɩ́ hwɛndo mɛ núwɩ́wá mɩ̀tɔn ɔ́ jlá mɩ̀ ɖè hwenuxó sɔ́ sù, xó sɔ́ dó tɛn tɔ̀n mɛ gblámɛ, ɖó xó xɔ akwɛ́.
Nú e ɖò hwenuxó xó ɖɔ́ wɛ ɔ́, sinsɛnnú wá wɛ mɩ̀ ɖe b'á dó kplɔ́n vɩ̌ mɩ̀tɔn lɛ́ɛ jijɔ ée é ɖó ná ɖó ɖo gbɛ́ kplékplé mɛ é", mɔ̌ wɛ ɖɔ.
Bó ná xwédó xó tɔ̀n ɔ́, zò e togun ɔ́ kplé dó ɔ́ wuntun wɛ é nyɩ́ ɖɔ e ɖò "Union Artistique et Culturel des Etudiants" sɔ́ ɖóte wɛ.
yɛɖeɖémɛ ée e ylɔ́ ɖɔ “Gros câlin” é.
Fɔwátɛ́ nɛ́ ée e hunnǔ sɩ́n nu ɖo aklúnɔ́zángbe azǎn 10ɔ, aluunsun xwè 2021ɔ tɔn ɖo dɔkun tò tɔ̀n tɛ́ tɛn azɔ̌xwé nɛ́ ɔ́ tɔn ɖo Glexwé sú hɔ̀n tɔn lɛ́ɛ ɖo ayidósun xwè 2021ɔ fɩ́fó.
"Gros câlin" ɔ́ fɔwátɛ́ ɖé wɛ́ nyɩ́ bó sɔ́ nǔmɛsɛn ɔ́ sù.
yɛɖeɖémɛ nǎ yi ko lɛ́ɛ gblámɛ ɔ́, azɔ̌watɔ́ ɔ́ xò tamɛlinlin gbɛtɔ́ hwenu mɩ̀tɔn tɔ̀n lɛ́ɛ kplé bó tò lěe é hɛn ɔ́ é ná linnǔ gbɔ̀n é.
Nǔmɛsɛn Benɛtò tɔ̀n lɛ́ɛ wú wɛ́ kpɔ́nnǔ dó bó lintamɛ bo bló avɔ tɔ̀n lɛ́ɛ tlala ɔ́ dangbé Glexwé tɔ́n ɔ́.
Françoise Xódɔnǔ, mɛɖeɖ'álijɩ́tɔ́ ɖo sa ɖi bo tuun tò zɔ́ lɩ́xo ɖo dɔkun tò tɔ̀n tɛ́ tɛn nɛ́ ɔ́ ɖɔjɩ́ « avɔ ɖokpó ɖokpó nɔ́ ɖe nǔmɛsɛn sɩ́sɩ́ jɛ́ xá, mɛjɩ́kpɔ́ntɔ́ ée e nɔ sɛ̀n ɖo Benɛtò mɛ é xlɛ́».
Hǔn nyɩ̌kɔ́ "Gros câlin" ɔ́ nyɩ́ nǔkpédónǔnu ɖé kpowun ǎ.
Wěma "Emile Ajar" Romain Gary tɔn mɛ wɛ nyɩ̌kɔ́ nɛ́ ɔ́ tɔ́n sɩ́n.
yɛɖeɖémɛ lɛ́ɛ ɔ́ ɖɔjɩ́ "linlin wá nú émɩ́ kpowun ɖó dangbé ɔ́ kó gbɔn fɩ́ bɩ̌ ɖo Glexwé."
cá-flá-gbɛ-ɔ́-jɩ́-kan-mɛvo kpódó nǔ ɖélɛ́ɛ kpán ɖo Benɛtò mɛ.
Fɔwátɛ́ nɛ́ ɔ́, azɔ̌ ɖésú wɛ e wa b'ɛ́ dó tɩ̂in.
tan (mythe) 'tzigane' togun ɔ́ tɔ́n, ée e ɖɔ dó nù wú lɛ́ɛ kplé bó gbéjékpɔ́n vɔ́ ɔ́, é sɔ́nǔ yi vodún tò ɔ́ ɖésú mɛ b'á dó mɔnukúnnú jɛ kancɩ́cá hlɔnhlɔ́n tamɛlin bo ɖe nǔ tɔ́n tɔ̀n ée ɖo tòkplékplégbɛ́ vodúnsɛ́ntɔ́ lɛ́ɛ tɔ̀n kpódó tòmɛwátɔ́ kpán tɛ́ntɩ́n é.
Sɛnsɩ́sázɔ́ tɔ́n ɔ́ nɔ́ ná bɔ ɖiɖe yàyá gbɛɖowǔnánɔ́ lɛ́ɛ nɔ́ hɛn wɛn dó nù b'ɛ nɔ wɔ́ gbɛtɔ́ sɩ́n nǔwɩ́wá kpódó wǔdɩ́ndán mato mato ée ɖiɖe bǒcyɔ́ lɛ́ɛ tɔ́n nɔ́ ná é.
Nǔ, ɖiɖe, kanlin alǒ mɛ; bǒcyɔ́ ɔ́ ali wɛ nyɩ́ b'ɛ gbɔn dó ɖó nǔ wá bɔ nǔmɛsɛn ɔ́ ɖésú wɛ́ lɛ́ nyɩ́ nǔɖótɔ́ ɔ́ ɖò yɛswɩ́mɛ,
bo-ɖe-nǔ-tɔ́n-tɔ́ ɔ́: "bǒcyɔ́ blóbló ɔ́ nyɩ́ nǔmɛsɛn Benɛtò tɔ̀n sɩ́n nǔwɩ́wá kɛ́ɖɛ́ ǎ, loɔ́ yè nɔ mɔ ɖo walɔ togun lɛ́ɛ bɩ̌ tɔ́n mɛ", lobɔ nú éyɛ́ "cávɩ́ e hùn hɔn nú nǔ e nukún má nɔ́ mɔ ǎ b'ɛ́ sɔ́ agbaza ɖo nǔɖɩ́ɖó mɛ é nɛ́.
Mɔ̌ ɖokpó ɔ́, nú Jeremy Demester ɔ́, fɔwátɛ́ tɛn azɔ̌xwé Zinsú tɔ́n ɔ́ nǔ tɛnmɛ tɛnmɛ bɩ̌ tɛn ɖagbe ɖé wɛ́ nyɩ́: "nǔ mɔ́ gbɔ ɖó nukúntá flú mɛ kpódó nǔ kpɩ́kpé kpán, hwenu ɔ́ nɔ́ gbɔnvo, tɔkpó ɖé wɛ́ nyɩ́ bɔ nǔ bɩ̌ nɔ́ vɔ́ jɔ́ ɖ'éjɩ́.
Mɩ́ nú mǎ flɩ́n ɖɔ fɔwátɛ́ élɔ́ ɔ́, e ná akwɛ́ ɖé có bó yi ǎ b'ɛ́ ká ná dɔn mɩ̌ yi vivɔnu ayidósun xwè 2021ɔ tɔn.
Bó ná dó bló ayɩ̌ ɖó alɔdówěma mɛ kpɔ́nɔ́bówazɔ̌ tɔ̀n UFFL kpódó FEBELUTTE tɔn kpó wú wɛ ényɔ́wátɔ́ Santlafɩ́ki tòmɛnu ɔ́ wá Benɛ̂.
Ée Christian DƆNGA ɖo tòmɛ din ɔ́, é ná d'álɔ hunxotɔ́ lɛ́ɛ, flekúntɔ́ lɛ́ɛ kpódó mɛkplátɔ́ Kplékplégbɛ́ Hunxotɔ́ Benɛtò tɔn lɛ́ɛ kpán nú yè nǎ yi nukɔn.
Bó ná xwédó xó tɔn ɔ́‚ azɔ̌ wa ɖo mɛ kpá nɛ́ ɔ́ ɖó ná d‘álɔ lɔ̌nyijǐlɔ́nfɔnkanzɔ́wátɔ́ kpódó flekúntɔ́ nɛ́ lɛ́ɛ kpán bónú énɛ́ gúdó ɔ́‚ yè lɔɔ́ ná d‘álɔ azɔ̌gbɛ́ yètɔn lɛ́ɛ ée e ma cyán ǎ é nú yè lɔɔ́ ná ɖu lè nŭnywɛ̂ nɛ́ ɔ́ tɔn.
"Un ná yí hunxotɔ́ nɛ́ lɛ́ɛ ɖ‘ákpá bó ná kplɔ́nnǔ yě dó  nǔsísɔ́ dòdó agbahwlɛ́nhwlɛ́n hǎ ga jí tɔ́n wú. Nǔkplɔ́nmɛ ɖé wɛ́ nyí bó ɖiga loɔ́ nǎ yi nǔ tají nú yě ɖ‘émɛ"‚ nǔ è é ɖɔ cóbó kpa akpakpa ɖo wǔ hɔ̌nkan  Kplékplégbɛ́ Hunxotɔ́ Benɛtò tɔn énɛ́. Ɖo xóɖíɖɔ́ tɔ́n lɛ́ɛ mɛ ɔ́‚ yè ɖo gǎn dó wɛ b‘á ɖe nukúnmɛ ɖagbe Awakanmɛdlɛ́ndlɛ́n tɔ́n ɔ́ xlɛ́.
Bó ná dó d‘álɔ azɔ̌wáɖókpɔ́ wéma FEBELUTTE tɔn kpódó UFFL tɔn kpán mɛ ɔ́‚ Didier Sauvaire, nukɔntɔ́ Bǔnɩ́nɔ Kplékplégbɛ́ Hunxotɔ́ Zojagédótɔ́ lɛ́ɛ tɔn wá gɔ́ nú Christian Danga.
G.G Post Views: 344 Nǔ ná sɔ́ nú alɔdówěma mɛ kpɔ́nɔ́bówazɔ̌ UFFL kpódó FEBELUTTE tɔ̀n kpán ɖo nukɔnmɛ wɛ zɔ́n bɔ ényɔ́wátɔ́ Santlafɩ́kitòmɛnu ɔ́ wá Benɛ̂.
Business and média Manager(DBM)" xwlé Benɛtò ɔ́ ɖe ɖo nyɔ̌nuzángbe azǎn 6ɔ, nǔxwásun xwè 2021ɔ tɔ́n mɛ.
flá-gbɛ-jɩ́ kán jɩ́ ɔ́ ɖo tajɩ́, tlala ɔ́ ɖo hwe élɔ́ nu è nyɩ́ huzu húzú nǔwaflágbɛjɩ́ tɔ́n é.
"Nǔ wa gbɔn unflágbɛjí kánjí dandanmɛnú wɛ́ nyí din bɔ nú e ma nyɔ́ bló ǎ ɔ́‚ mì sixú wá yi nǔgúdó lɔɔ́ gbn kanjí."
Nǔkíko mɛ wɛ mɛ nukɔntɔn Vidéo Leader tɔ̀n ɔ́ ɖɔ nŭgbó nɛ́ ɔ́ ɖe lobo sɔ́ nǔyɔyɔ́ é hɛn wá ɔ́ xwlé zɔnɖokpó; nǔ nɛ́ e é ylɔ́ ɖɔ "akpakan" é.
É ɖo tají bɔ e ná mɔnǔ jɛ́ mɛ ɖɔ nǔ wá flá gbɛ jí gbɔn kanjí ɔ́   zɔ́n bɔ nǔjíwǔ gegé nɔ́ jɛ gbɔn gbɛ ɔ́ bĭ mɛ.
Nǔ wá flá gbɛ jí gbɔn kanjí ɔ́ ɖo wezun ɖé dó wɛ b‘ɛ́ zɔ́n bɔ mɛ bǐ ɖó ná kplɔ́n bó tuun.
gbe-wlí-déjí wɛ e zán‚ égbe din ɔ́ mɔ-yɛ-kpódó-kpán-gbe-wlínú zán mì ɖe."
Fítɛ́ kan nɛ́ lɛ́ɛ ká gbɔn égbé lo?
É lɛ́ gɔ́ná ɖɔ "e kún sixú sú ayi dó Nǔ wá flá gbɛ jí gbɔn kanjí. "
nukún-ɖokpógɔ́ élɔ́ mɛ; nǔ é wú nyɩ̌kɔ́ "akpakan" ɔ́ ɖó tɩ́nmɛ é nɛ́.
business and médias Management(DBM) ɔ́ alyánnú ɖé wɛ́ nyɩ́ nú wɛnjlájlá ɖagbe ɖo yɛ-wún-nú-e-se-nú-e-mɔ lixo.
Akpáxwé ɖé wɛ́ nyɩ́ bó nɔ́ ɖe hlɔ̌nhlɔ́n tɔ́n xlɛ́ gbɔn wɛn jlá gbɔn mɔ jɩ́ flá gbɛ́ ɔ́ jɩ́ gblámɛ.
Nǔkplɔ́nkplɔ́n dó DBM jɩ́ vlɔ́kan gbɔn wɛnjɩ́jlá sɩ́n akpáxwé ɖé lɛ́ɛ jɩ́ ɖi yɛwúnwún, ɖiɖe sɔ́ jlá wɛn ná, azɔ̌ wá dó wɛn wú gbɔn mɔ jɩ́ flá gbɛ ɔ́ jɩ́, nukúnkpé jɔxwɩ́mɔ́ lɛ́ɛ wú, xó yɩ́ dó kan jɩ́ kpód'álǒkan kpó, xó yɩ́ ɖo togun mɛ kpódó ɖěvo e kan wɛnjɩ́jlɑ́ gbɔn yɛ kpódó xó kpán gblámɛ lɛ́ɛ é kpán.
Daxwi nɛ́ ɔ́ mɛ wɛ, ye nyi akɔ dó bó ná d'álɔ xójlázɔ́wátɔ́ wǒ nú yè kplɔ́nnǔ d'éjɩ́, ye ka hun nyɩ̌kɔ́ dó wěma nyitè nú mɛ bɩ̌ bó lɛ́ kpóɖò nyɩ̌kɔ́ yɩ́ wɛ. Animas Xwénú Kenɔ́mu (Animas HOUENOU QUENUM).
Yè nǎ d'álɔ nǔdóbatɔ́ jɔwunjɔja lɛ́ɛ ɖo nǔdóbibnǔdóbatɔ́ ɖo nǔ xwɩ́tɩ́ xwɩ́tɩ́ xó sɩ́n ali jɩ́.
Linlin nɛ́ ɔ́ mɛ wɛ gbɛta axɔ́sú mɔ do ná ma ɖó nù ɖ'ɛ́mɛ APPDD sɔ́ nǔnywɛ̂ má dó kpɔ́ sɩ́n kplé ɖ'áyɩ̌ ɖe sɩ́n azǎn 2ɔ, zǒsun xwè 2019ɔ tɔ́n mɛ.
Kézézán tɛ́nwegɔ́ɔ́ élɔ́ gbè ɔ́, Gnimdou Aboukey, nǔnywɛ̂tɔ́ hézé hézé dó jɔhɔn, jɩ̌ kpódó jlɛ̌ ná tɛn è mɛ nǔɖɩ́ɖó ɖé ɖe ɖo wɛkɛ́ ɔ́ mɛ é kpán kplɔ́nnǔ mɛ e wá dó dódó kpódó lěe e nɔ sɔ́kɛ́n tɛn e mɛ nǔɖé ɖe gbɔn mɔ jɩ́ é kpán jí.
ba-nú-tɛn-emɛ nǔ ɖé ɖe ɖo wɛkɛ́ ɔ́ mɛ ɔ́, azɔ̌ xwɩ́tɩ́ ɖé wɛ́ nyɩ́ bó nɔ́ d'alɔ mɛ nú e ná wlɩ́ nú é ba wɛ e ɖe ɖo zɔ ɔ́ dó mɔ jɩ́, b'ɛ́ ká júnjɔ́n dòdó atɔn jɩ́: zomɔ (source d'énergie) ɔ́, ayɩ̌xwɛ́ (plateforme) ɔ́ kpódó nǔ é dó ba gbé e jà é kpán.
ba-nú-tɛn-emɛ nǔ ɖé ɖe ɖo wɛkɛ́ ɔ́ mɛ́ ɔ́ ɖó afɔɖiɖe tɛ́nwe ɖélɛ́ɛ, yè wɛ́ nyɩ́: zomɔ ɔ́, wěhɩ́nhɔ́n ɔ́, kancáxá nǔ e do ba gbé e ja é, zo ɔ́ wlɩ́ dó yɛwlɩ́nú ɔ́ jɩ́, wɛn sɛ́dó, wɛn yɩ́yɩ́ kpódó wɛn gbéjékpɔ́n kpán kpódó kɛ́nsɔ́ ɛ́ jɩ́ kpán.
Nukɔntɔn e ESAE kpé anyǔmlɩ́mlɩ́ xá mɛ ɖò CAF bɔlu afɔ sɔ́ xo ɔ́ mɛ ɔ́ ɖo akpáxwé nukɔntɔn ɔ́ mɛ ɔ́, e xo e kpɛ́ɖɛ́ kpɛ́ɖɛ́ ɖo bɔ̌lu afɔsɔ́xótɛn tokpɔnla ɔ́ tɔ̀n ɖo Berkane ɖ'aklúnɔ́zángbe azǎn nukɔntɔn ɔ́ gbè.
Azɔn atɔn wɛ é sɔ́ bɔ̌lu dó ɖɔ̀ mɛ nɩ́ɩ́ bɔ́ éyɛ́ ká kpéwú dó ɖe ǎ.
Nǔ nɛ́ ɔ́ ká tlɛ ɖe nukúnmɛ bɔ̌ku xixo gbè nɛ́ gbe tɔ̀n xlɛ́ lɔɔ́ ǎ.
Yè mɛ e ɖo jǒnɔ yètɔn yɩ́ wɛ́ lɛ́ɛ kpé yè jɩ́ titeungbe b'afɔ yètɔn nu jɛ́n bɔ̌lu ɔ́ nɔ tawun (nú kɛ́n 64 ɖo 100 jɩ́ hwenu mɛɖě lɛ́ɛ ɖo 36 ɖo 100 jɩ́ ɔ́), yè tlɛ gú hwenu gegé bó ná húnhún ɖɔ yètɔn lɔɔ́.
Kplɔ́nyijɩ̌ alavɔ̀ vɩ́ mɩ̀tɔn lɛ́ɛ wá yɩ́ kplɔ́n titewungbe ɖo hǎga jɩ́ wɛ ɖó azɔn 270 jɛ́n yè kpéwú bó má bɔ̌lu ɖo yèɖée lɛ́ɛ tɛ́ntɩ́n hwenu wegɔ́ɔ́ yètɔn lɛ́ɛ ɖo bɔ̌lu má wɛ magbokɔ é.
Alfred Linkpɔ́n kpódó hǎgbɛ́ tɔn lɛ́ɛ kpó ɔ́ azɔn ɛnɛ wɛ yè xò bɔ̌lu sɛ́dó ɖɔ ɔ́, ɖokpó jɛ́n ká yɩ́ mɔ golyé ɔ́.
Yɛwúnwún bɔ̌luxixo ɔ́ tɔ́n ɔ́. Ée flekúntɔ́ Senegatòmɛnu Isaa Sy hùnnǔ sɩ́n nǔwɩ́wá ɔ́ nu ɔ́ jɛ́n Malɔ́ki tòmɛnu lɛ́ɛ yɩ́ tɛnmɛ bo yi ján ESAE sɩ́n bɔ̌luxotɔ́ lɛ́ɛ ɖó ɖɔ yètɔn kɔn.
Marcel Danjɩ́nú wɛ́ hwlɛ́n hǎgbɛ́ tɔ̀n lɛ́ɛ ɖo xɛsi ayɩ̌téhɔ́nnu tɔ̀n ɔ́ sɩ́ ɖo cɛ́jú ko nukɔntɔn lɛ́ɛ mɛ, ɖó é kpénukún tɛn tɔ̀n mɛ wú bó ɖe bɔ̌lu Malɔ́ki tomɛnu lɛ́ɛ tɔ̀n tɔ́n.
É dógǎn tɔ́n có, ɖo cɛ́jú 26ɔ́ mɛ ɔ́, é kpéwú bó ɖó bɔ̌lu Zaid Krouch tɔ̀n tè nú é má byɔ́ ɖɔ tɔ̀n mɛ ó ǎ.
Ée hlɔnhlɔ́n ná yɩ́gbè gló Richard Byɔ̌ sɩ́n kplávɩ́ lɛ́ɛ ɔ́, yè gbɔ bo nɔ gofyɔ́nnúmɛ RS Berkane sɩ́n bɔ̌luxotɔ́ lɛ́ɛ kpódó ahwanjɛmɛjɩ́tɔ́ yètɔn lɛ́ɛ tɔ́n kpán nu.
Nǔ é jɛ gudó tɔ́n ɔ́ wɛ́ nyɩ́ ɖɔ ɖo cɛ́jú 32ɔ mɛ ɔ́, RS Berkane kpéwú bó dó bɩ̂ wegɔ́ɔ́, bɔ Hamdi Loachir wɛ́ dó.
Ée yè mɔ ɖɔ é kún sɔ́ ɖo émí ná. kpa wɛ ó ɔ́‚ yè gbɔ́ bó dógǎn nú ayǐjíjɛ́ ɔ́ má sukpɔ́ ó.
Ée yè gósín gbɔjɛ́tɛn wá ɔ́‚ yè húzú afɔ bo kpéwú bó ján hǎgbɛ́ yètɔn Malɔ́ki tòmɛnu è è jló ná zin ESAE FC è dó afɔ nukɔntɔn agbahwlɛ́nhwlɛ́n élɔ́ mɛ é dɛ́.
Yè ɖo gǎ nɛ́ ɔ́ dó wɛ có RS Berkane ɖu ESAE FC vɔ ɖó é lɛ́  dó bî atɔngɔ́ɔ́ gbɔn Djibril Ouattara jí.
Alwɛ ɖaxó ɖé mɛ wɛ é sɔ́ ESAE FC mɔ̌.
Éyɛ́ mɛ e ɖó ná lɛ́kɔ wá xwé bléwún bó ná dó sɔ́nǔ nú bɔ̌lu fɔkpa kpé xá RDC sín bɔ̌luxogbɛ́ ée e ylɔ́ ɖɔ Daring Club Moterna Pembe é. ɖo aklúnɔ́zángbe é ja é ɖo Xɔgbónu nú kézé wegɔ́ akpaxwé nukɔntɔn agbahwlɛ́nhwlɛ́n élɔ́ tɔn ɔ́.
Ɖo bɔ̌lu xixo gbɛ̌ta atɔngɔ́ɔ́ tɔ́n mɛ ɔ́‚  Zanbî tomɛnu Zonakó tɔn lɛ́ɛ wɛ́ hẉlɛ́n nǔ xá Daring Club Moterna Pemba bɔ yè bǐ dó bî ɖokpó ɖokpó.
Ɖo mɛtito ɔ́ mɛ ɔ́‚ RS Berkane wɛ ɖo nukɔn tɔ́ntlɔ́ngbɔ́n bó ɖó kɛ́n 3 bɔ bî 3 jɛ jí bɔ Zonakó kpódó DC Moterna Pemba jɛ gudó níí bó ɖó kɛ́n ɖokpó ɖokpó lobɔ Benɛtò mɛ nu ESAE tɔn lɛ́ɛ wá gbɔn gudo bó ɖó kɛ́n vɔ̌ bó ka lɛ́ ɖu bî atɔn xɔ́.
Wɛn e se wɛ mì ɖe sín xóɖɔ́nútɛn Flisɔ́n tɔn bɔ xójlátɛn ɖěvo lɛ́ɛ xokpó ɖó ná wɛ ɔ́‚ jɔwunjɔja gegé yígbe nú mɛ e yè wlí bó vɛ akwɛ́ hízí hízí dó é ɖo tokpɔnla Lǎlǒ tɔn mɛ é ɔ́ ǎ.
É cí ɖɔ jɔwunjɔja ɖé lɛ́ɛ kpé hùn xá lɔkazɔ́wátɔ́ lɛ́ɛ ɖɔ́hún.
Ɖɛ̌ dó ɖɛ̌ mɛ ɔ́ syɛ́n có kponɔ lɛ́ɛ wlí mɛ e ɖo hwinnya hwinnya dótè wɛ lɛ̃ɛ ɖokpó‚ glelɛtɔ́ ɖé b‘ɛ dó hwɛ ɛ ɖɔ é hízí akwɛ́.
Tokpɔnlavɩ́ Hlasámɛ tɔ̀n mɛ wɛ nǔ lɛ́ɛ bɩ̌ jɛ́ ɖè.
Kponɔ'wù kponɔ ɖélɛ́ɛ tɔn tlɛ vún lɔɔ́.
Mɛ gegé yɩ́ ylɔ́ hwɛ mɛtáfútɔ́ ɔ́ lɔɔ́.
Raka ɛnɛ e bló salama we é.
Ɖo rakka ɖokpó ɖokpó mɛ ɔ́, e nɔ xa fatiha ɖokpó, « Watini wa zaytouni » ɖokpó, « Khoul ya ayouhal kafirouna » ɖokpó kpódó « Khoul hou allahou ahad » atɔ́ɔ́n kpán.
Nú e xa sallama gudó tɔ̀n ɔ́ fó ɔ́, e ɖó ná xa « Astakhfiroulahi » azɔn kanwe ko lobo lɛ́ xa "Allahouma salli ala mou hammadine wa alla alihi wassalim" azɔn kanwe ko mɔ̌.
Sinsɛnvɩ́ é ná wa nǔ nɛ́ lɛ́ɛ ɔ́, e ná sɔ́ hwɛ è é hú wá yi lɛ́ɛ kpódó ée é ná wá hu lɛ́ɛ kpán kɛ ɛ́.
Agbahwlɛ́hwlɛ́n kɛkɛ́kúnkún tɔ̀n Palakú tɔ́n è Castel Beer ɖujɛ ná, b'ɛ́ nyɩ́ afɔɖiɖe atɔngɔ́ɔ́ ɖo Kɛkɛ́kúnkún gbɔn Benɛ̂to mɛ 16ɔ, Bulukiná tómɛ́nu Pɔ́lu Domɔ̂ (Paul Daumont) wɛ́ ɖu ɖ'éjɩ́, ganxixo we dɩ́n cɛ́jú 46 nukúxwɩ́xwe 51 wɛ́ sɔ́ lɩ́lɛ́ ná ɖo xwè 2021ɔ mɛ.
Énɛ́ wɛ́ sɔ́ ɛ́ dó ɖó gǎnhúnǔtɔ́ afɔɖiɖe atɔn nukɔntɔn lɛ́ɛ tɔ́n ná ɖo kɛkɛ́kúnkún gbɔn Benɛ̂ tómɛ 16ɔ tɔ́n mɛ.
Tò ɖokpó ɔ́ mɛ nu tɔn Koné Souleymane éyɛ́ sɔ́ ganxixo 2 cɛ́jú 48 nukúnxwɩ́xwe 36 dó jɛ gudó tɔ́n ná hwenu è Kódivwá tómɛ́nu Abou Sanogou sɔ́ tɛn atɔngɔ́ɔ́ mɛ kpódó ganxixo 2 cɛ́jú 48 nukúnxwɩ́xwe 38 kpán é.
Hwenɛ́nú wɛ Bachiki Idlɩ́su wá ɖe winnyá nú Benɛ̂ bó sɔ́ tɛn ɛnɛgɔ́ɔ́ mɛ ɖo ganxixo 2 cɛ́jú 48 nukúnxwixwe 44 mɛ énɛ́.
Kplékplé ɖě jɛ ɖě gúdó "After work" tɔn è Gǎnhɔnyitɔ́ gbásá akwɛ́kplékplé kpódó akwɛ́zɩ́nzán ɖo tòmɛ kpán tɔ̀n sɔ́ nyite ɔ́ kpóɖo yiyi wɛ.
Sɔ e wáyi bó nyɩ́ nyɔ̌nuzángbe azǎn 29ɔ lidósun xwè 2021ɔ tɔn ɔ́ gbé wɛ e tɩ́nnǔ mɛ nú ajɔwásɛ́dótogúdótɔ́ lɛ́ɛ dó sɛ́n yɔyɔ́ é ɖɔnǔ dó Denuzɔ́wátɛn wú é, ɖó "Guce" wú bó ká lɛ́ tɩ́nmɛ lè é ɖ'émɛ lɛ́ɛ nú yě.
E ná sɔ́ azɔ̌xwé yɔyɔ́ é ná yáwǔ sù lɛ́ɛ é kpódó ée ná vlɔ́nkan gbɔn tò ɖěvo mɛ lɛ́ɛ kpán ɖótè.
Linlin e mɛ wɛ Gǎnhɔnyitɔ́ ée nɔ́ kpénukún dó akwɛ́kplékplé kpódó akwɛ́zɩ́nzán kpán ɖo tòmɛ mɩ̀tɔn mɛ Romuald Waɖányɩ̌ xò alɔdómɛ'kwɛ́ ée e sunnyɩ̌ ɖɔ OUMANDERA ɔ́ kplé ɖe é nɛ́.
ɖokpó ée e nǎ d'álɔ bɔ yè nǎ yáwǔ sù lɛ́ɛ é.
Ɖi lěe xójlázɔ́wátɔ́ mɩ̀tɔn lɛ́ɛ ɖɔ ɖó tò jɩ́ gbɔn ɔ́, ajotɔ́ lɛ́ɛ wá fin nǔɖúɖú è é ɖó ná sɛ́dó nǔɖúɖútɛn azɔ̌mɛxwé axɔ́súxwé tɔ̀n dokɔ tɔ̀n è ɖo Sinwé Zundúgu è ɖo tokpɔnla Agbǎnnyɩ́zùn tɔ̀n mɛ lɛ́ɛ é.
Nǔɖúɖú gban nɛ́ lɛ́ɛ ɔ́, wǎngbɛ́nútovɩ́tɔ́ nɛ́ lɛ́ɛ é ɖò hinhɔn kpé wɛ lɛ́ɛ wá fin.
Nú Beninwebtv ɔ́, zǎn wɛ ajotɔ́ nɛ́ lɛ́ɛ dɔ́n dó wǔ bó w'azɔ̌ yètɔn.
Nǔɖúɖú sɔxa è yè fin ɔ́, mɛɖé ɖɔ́ nú e se ǎ, loɔ́ kponɔxwé mɩ̀tɔn ée gɔ́n e sɔ́ xó ɔ́ yi é kó jɛ dò bà nú nǔ jɩ́ b'á dó wlɩ́ ajotɔ́ nɛ́ lɛ́ɛ ée má tlɛ́ kúnǔblawǔ azɔ̌mɛvɩ́ mɩ̀tɔn lɛ́ɛ ǎ é.
(Burkina tomɛnu Salɩ́fu Yarbanga yɩ́ awu tlɛ́dówǔ koklójónɔ ɔ́) Ée kɛkɛ́kúnkún lɛ́lɛ̌ dó tò akpáxwé 16ɔ ɖo Benɛtò mɛ bɛ́ ɖo azǎn 17ɔ nǔxwásun xwè 2021ɔ tɔ̀n gbè ɖo Jǔgu ɔ́, e gbɛkan d'énu kpódó afɔɖiɖe ɛnɛgɔ́ɔ́ kpán ɖo Gbɔ̌xɩ́kɔn nyɔ̌nuzángbe élɔ́.
Kɛkɛ́kúntɔ́ 36 wɛ hwlɛ́n agba ɖo kilomɛ́tlu 87 jɩ́.
Tò tɛ́ntɩ́n mɩ̀tɔn ɔ́ lɔɔ́ d'áfɔ kɛkɛ́kúnkún lɛ́lɛ̌ dó tò ɖaxó xwèwú tɔ̀n élɔ́ ɔ́ mɛ lěe é kpéwú gbɔn ɖo nyɔ̌nuzángbe élɔ́.
Gan wǒ zǎnzǎn tɔn wɛ ɖo xixo wɛ bɔ kɛkɛ́kúntɔ́ mɩ̀tɔn 36 lɛ́ɛ bɛ́ kɛkɛ́kúnkún yètɔn sɩ́n tokpɔnla Gbɔ̌xɩ́kɔn tɔ̀n ɔ́ ɖɩ́dó Lǒkosá.
"Égbe tɔn ɔ́ ná syɛ́n lobo ná yá."
dó-kpɔ́-ɖ'azɔ̌-ɔ́-tɔ́ Castel Beer kpán.
Nú Pɔ́lu Domɔ̂, kɛkɛ́kúntɔ́ Bukinánu ée ɖo nukɔn sɩ́n bɩ̌bɛ́mɛ kɛkɛ́kúnkún élɔ́ tɔ́n ɔ́, nǔdɩ́ndɔn ɔ́ ɖyɔ́ gbeɖé ǎ, awu tlɛ́dówǔ koklójónɔ ɔ́ ɖó ná gósɩ́n Bukiná lɔ́mɛ ǎ.
Wezundótɔ́ lɛ́ɛ jlɔ́ toxò ɖaxó lɛ́ɛ mɛ̀, Agbǒmɛ, Klwekanmɛ, Dogbó kpódó Lǒkosá kpán.
Ɖo vivɔnu ɔ́, Bukiná tómɛ́nu ɖěvo, Sálɩ́fu Yarbanga wɛ sɔ́ tɛnmɛ nukɔntɔn ɔ́ ɖo kpè ɔ́ jɩ́ bó yɩ́ ɖúɖéjɩ́ wu tlɛ́dówǔ koklójónɔ ɔ́.
Awɔnlinnu Vitalis Bethel kpódó Kódivwá tómɛ́nu Antoine Kouadio kpó wɛ́ jɛ gudó tɔn.
Faso, Côte d’ivoire, Niger, Awɔnlin, Sénégal kpódó Benɛ̂ xohun ɖ'akpáxwé tɔ̀n ɔ́ xá Jǔgu-Bukumbê ée yijɩ̌ nú kilomɛ́tlu 123 é.
Jǔgu ée nyɩ́ afɔɖiɖe wegɔ́ɔ́ bó bló kilomɛ́tlu 100 ɔ́ wɛ Benɛ̂ví Idlɩ́su Bǎcɩ́ki sɔ́ tɛnmɛ atɔngɔ́ɔ́ ɖe bó xá kpe ɔ́ jɩ́.
Palakú kánmɛ ée e ɖó ná kun kɛkɛ́ gbɔn nú kilomɛ́tlu 105 kpódó afɔɖiɖe we e jɛ nukɔn lɛ́ɛ kpán ɔ́ mɛ wɛ Bukiná tómɛ́nu Pɔ́lu Domɔ̂ nɔ mɛɖé má hwlɛ́n agba x'ɛ́ ɖè.
Lěe é kó nɔ́ bló gbɔn tɛgbɛ é ɔ, azɔ̌xwé Benɛ̂ tɔn ée nɔ́ ɖa ahan ɔ́ (SOBEBRA) gbɔn wuntun tɔn Castel Beer jɩ́ bó ná sin nunu go vlɔ́ dó we nɛ́ gbǎ 100 kpódó awu tlɛ́dówǔ nɛ́ ɔ́ 100 mɔ̌ azɔ̌mɛ́xwé axɔ́sú tɔn dokɔ tɔn è ɖò Gɛnkɔ́mɛ ɖo Lǒkosá é.
Nǔ ná mɛ nɛ́ ɔ́ jló ná ɖéxlɛ́ ɖɔ kɛkɛ́kúnkún sɩ́n nǔwɩ́wa ɔ́ kpɔ́nɩ́nɔ́ kpódó nǔmɩ́má kpán sɩ́n xlɛ́ wɛ́ nyɩ́.
Xwè wú xwè wú ɔ́, Kplékplémɛ Elɔ́pu gbéjɩ́ ɔ́ tɔn sɩ́n afɔsɔ́ɖótè xwé ɔ́ nɔ́ sɔ́ aklúnɔ́zángblá ɖokpó ɖótè bo nɔ sɔ́ nǔnywɛ̂ hwɛndo mɛ tɔn kpódó tamɛlin bo ɖe nǔɖagbe tɔ́n zɔ́ lɛ́ɛ su ma ɖe mɛɖé kpò.
Nú xwè élɔ́ è júnjɔ́n xóta élɔ́ jɩ́ ɔ́: "Aklúnɔ́zángblá ɖokpó ɖo kpɔ́ nú Elɔ́pu ná dó lɛ́ mɔ hlɔnhlɔ́n ɖo gbɛ ɔ́ mɛ", yè sɔ́ ayihúndída gegé ɖóte ɖo nǔwɩ́wa lɛ́ɛ dómɛ.
Ɖo ayihúndɩ́da nɛ́ lɛ́ɛ mɛ ɔ́, nǔxɩ́xo gɛnnyi gɛnnyi nǔnyɔ́xógbɛ́ "Gangbé Brass Band" tɔ̀n ɔ́ ɖ'émɛ.
Fɩ́jlósɛ́ sɩ́n xù ɔ́ tó fɩ́nɛ́ wɛ yè ná dó awǎjɩ́jɛ́ lanmɛ nú agun è ná wá é ɖè ɖ'aklúzángbe azǎn 9ɔ, nǔxwásun xwè 2021ɔ́ tɔ́n gbe.
Loɔ́ cóbónú nǔ nɛ́ lɛ́ɛ ná jɛ ɔ́, yè tó wá yɩ́ xúxú afɔ dó tokpɔnla Agbǒmɛ Kánɖófɩ́ tɔ́n mɛ ɖo nǔsɩ́sɔ́ ɔ́ sɩ́n ali xo, ɖo nyɔ̌nuzángbe élɔ́ é nyɩ́ azǎn 6ɔ nǔxwásun xwè 2021ɔ tɔ́n gbè.
Ɖo taátagbe azǎn 18ɔ gbe ɔ́, Palɩ̂ ɖó kplé gɛnnyi gɛnnyi ɖokpó bó lintamɛ dó alɔ dó Aflɩ́ka tò lɛ́ɛ ɖ'akwɛ́ lɩ́xó nú yè nǎ sixú fɔ́n sɩ́te Kovɩ́di 19 gúdó, togán Flansétò ɔ́ tɔn Emmannuel Macron wɛ́ ɖe linlin ɔ́ tɔ́n.
Kplé gɛnnyi gɛnnyi nɛ́ ɔ́ gúdó ɔ́, Aflɩ́ka tòmɛnu lɛ́ɛ lɔmɔ̌ kplé b'á dó kpɔ́n nǔ é ɖò glɔ̌ nú akpádɩ́dó kplé Palɩ̂ tɔ̀n ɔ́ tɔ́n ɔ́ lobo ka ná lɛ́ kpɔ́n lě alɔgɔ́ nú Aflɩ́ka ɔ́ ká ɖò tajɩ́ gbɔ́n é.
Agbawungbanú nɛ́ ɔ́ ná bɔ e lintamɛ dó nǔ é ɖò tè kpɔ́n Aflɩ́kavɩ́ lɛ́ɛ é wú kpódó lě yè ná tɛ́nkpɔ́n bó kpénukún yèɖée wú gbɔn é wú.
Tokplégbásá kanjɩ́ tɔn élɔ́ é má nyɩ́ nukɔntɔn ɔ́ ǎ, jló ná ná wězɩ́za dó kwɛ́ zán dó tòmɛ, nukɔnyiyi tò tɔ̀n kpódó acɛkpikpa jɛ tovɩ́ lɔ́ mɛ ɖ'Aflɩ́ka kpán wú.
Nǔwɩ́wa Aflɩ́kavɩ́ lɛ́ɛ tɔn nɛ́ é nyɩ́ nukɔntɔn bo ka lɛ́ jɛ́ kpɔ́n gbeɖé ǎ ɔ́ "Impact Développement Forum" kpódó "Axan PR & Global strategy" kpán wɛ́ sɔ́ nyitè ɖo hwe élɔ́ nu è Kovɩdi 19 ma y'agba Aflɩ́ka wú dɩ́n ɖé ǎ loɔ́ akwɛ́zɩ́nkan e azɔn nɛ́ ɔ́ dán titewungbe ɔ́ wanǔ ɖaxó mɩ̀ wú.
È nǎ ɖɔ ɔ́, nǔ è azɔn élɔ́ hɛn gblé dó akwɛ́zɩ́nkan lɛ́ɛ wú sɔ kú é dɔ́n byɔ́ tò mɛ é ɔ́ ǎ.
Ɖo wɛkɛ́zo ɛnɛ lɛ́ɛ mɛ ɔ́‚ Aflíka wɛ nyí gbě é jí Kovídi 19 sín azɔn ɔ́ má gbanǔ ɖe dín ɔ́ ǎ có é jɛ́n lɛ́ ɖo wǔvɛ́ sé wɛ ɖó akwɛ́ zínkan tɔn é mz ɖó gǎn ɖé ǎ wú kpódó titomɛ alɔdómɛ ɖ‘akẉɛ́ líxo tɔn e kúsé alɔkpa ɖé é wú.
Bó ná dó gló agbɔ̌nhwlɛ́nhwlɛ́n akwɛ́zínkan tɔn wɛ zɔ́n bɔ tagbesɔ tají nɛ́ ɔ́ n‘ayǐ‚ nǔ e flansé togán ɔ́ ɖɔ énɛ́.
Ya ɖo nukɔn yi d‘éjí wɛ ɖo Aflíka bɔ axɔ́ kpaa axɔ́sú ɖu lɛ́ɛ fɔ́n bó ɖo jijɛ jí wɛ.
Ɖi lě Akwɛ́sɛ́xwétɛn Aflíka tɔn e nɔ kpénukún dó Nukɔnyiyi tò lɛ́ɛ tɔn wú (BAD) ɔ́ kó ɖɔ́ gbɔn ɔ́‚ káká nú xwe élɔ́ ná fó ɔ́ aflíkaví lǐvi 39 ná ɖibla nyí wamamɔnɔ klókló.
Axɔ́ kpaa Aflíka gbéjí ɔ́ tɔn ná yi dɔlâ lǐba 799 bɔ Akwɛ́kplétɛn ɖaxó FMI ɖɔ ɖó ayǐ ɖɔjí ɖo xwe we gúdó ɔ́ Aflíka akwɛ́zínkan ná j‘ayǐ yi dɔlâ lǐva 290.
Angelo Ahwanmanya wɛ ɖɔjí nú yè kpɔ́n Aflíka sín atɛ e ma nyɔ́ ɖẽbǔ ǎ sɛ́dó ɔ́. aflíkaví lɛ́ɛ ɖésú wɛ́ ɖóná kó sɔ́ tagbesɔ Palî tɔn ɔ́ ɖóte
flá-gbɛjɩ́ kánjɩ́ wɛ e bló ɖe ɖo kpɔ́ xá ɖɔnúese xwé kpódó titomɛ-tovɩ́-ɖɔ́-xá-tɔ́ (institutions) lɛ́ɛ kpán ma wɔn kplɔ́nyijɩ̌ alavɔ xwé nukúnɖéjɩ́ lɛ́ɛ; tɛn nɛ́ mɛ ɔ́ yè ylɔ́ nukɔntɔ́ Akwɛ́kplétɛn Gbanunɔnúmɛtɔ́, Azɔ̌wáɖókpɔ́xámɛtɔ́ (FAGACE) tɔn.
Xómɔbóɖɔ́ɖóxówú nɛ́ lɛ́ɛ ɖéxlɛ́ ɖɔ Aflɩ́ka ɖo nǔ wa lě é ɖó ná bló bónú tovɩ́ ná dɔn azɔ̌ wá tòmɛ gbɔn é; é ɖo mɔ̌ có nǔ gegé lɛ́ kpo b'ɛ́ ná bló ɖo nukún kpé akwɛ́ wú sɩ́n alixo.
Xóɖɩ́ɖɔ kplé nɛ́ dómɛ ɔ́, yè ylɔ́ Stanislas Zézé, nukɔntɔ́ nukɔntɔn Bloomfield Investment e nyɩ́ azɔ̌xwé nukɔntɔn e nɔ sɔ́ kɛ́n nú akwɛ́zɩ́nzán ɖo bǔnɩ́nɔ́ aflɩ́kavɩ́ lɛ́ɛ tɔ́n lɩ́xo é.
É sɔ́ kɛ́n jɩ́ nǔ hwédó wě e yè ɖe ɖo Palɩ̂ é nú yè kpɔ́n hudó Aflɩ́ka tɔ̀n ɖo akwɛ́ zán dó tò mɛ sɩ́n alixo, mɔ̌ jɛ́n wɛ é lɛ́ vɛ́ nɩ́ɩ́ ɖɔ kplé ɖaxó mɔ̌húnkɔ́tɔn dómɛ ɔ́ è kún ylɔ́ akwɛ́núwáɖotòmɛtɔ́ kpaa ɖé ó nɛ́. É ká ɖéxlɛ́ nǔɖagbe lɔmɔ̌ ɖo kplé nɛ́ ɔ́ dómɛ ɖó é hùn ali nú akwɛ́nú wá sɛ́dó Aflɩ́ka tò ɖélɛ́ɛ mɛ.
wá-mɛ-dè lɛ́ɛ ɖokpó, Pierre Hamet Ba, dòbanúgbɛtɔ́ zɔ́wátɔ́, ényɔ́wátɔ́ ɖo titomɛ gɛ́dɛ́ gɛ́dɛ́ lɛ́ɛ mɛ, ɖè gba ɖɔ kplé nɛ́ kún ɖo nǔɖé ná ná wɛ ó.
Ényɔ́wátɔ́ nɛ́ ɔ́ lin ɖɔ Aflɩ́ka ɖésú wɛ́ ɖó ná w'azɔ̌ dó akwɛ́kplékplé tɔ́n wú.
Aflɩ́kato lɛ́ɛ ɖó ná dógǎn bó ɖeɖɛ nǔ é ján ajɔ wá dó kpɔ́ ɖo yeɖée tɛ́ntɩ́n é lobo sɔ́ titomɛ ɖótè nú dɔkun dɩ́ndɩ́n ná byɔ́ tomɛ bo tɔ́n sɩ́n mɛ.
Mɛ̌si ɖaxó kplɔ́nyijɩ̌ alavɔ tɔ̀n ɖ'akwɛ́zɩ́nzán lɩ́xo ɖo Agbǒmɛ Kánɖofɩ́, Albert Hɔnlɔnkú Benɛtomɛnu ɔ́, ɖè gǎmáɖowǔ ɖélɛ́ɛ xlɛ́ ɖo nǔtɩ́to sɩ́n alinu ɖo akwɛ́kplékpoé Aflɩ́ka tɔn lixo, nǔ bɩ̌ ɖónukún sɩ́n togúdó ée má nɔ́ ná nú dɔkun nɩ́ jɛ dɔkun jɩ́ ǎ é.
Nú wěmawlántɔ́, akwɛ́zɔ́wátɔ́ flansétomɛnu Olivier Piacentini ɔ́, é mɔ ɖɔ Aflɩ́ka kún tó gbɔn ɖě ɖi Cɩ́nutò ɖɔhun bónú akwɛ́ zán dó yè gɔ́n ná dɔn mɛ ó, nǔ Cɩ́nutò ɔ́ bló bó dɔn akwɛ́ zɩ́nzán dó tò tɔn lobo kpéwú bó dó kpò dɔkun lɩ́lɛ́ gbɔn Elɔ́pu gbéjɩ́ énɛ́.
Ɖo xoɖɩ́ɖɔ́ kplé nɛ́ ɔ́ dómɛ ɔ́, nǔ sɔ́ xwlé mɛ nǔnywɛ̂ ɖaxó Eric Aja tɔn lɛ́ fɔ́n nǔɖónukún nyite ɖ'ayi lɛ́ɛ mɛ.
Kɛ́n ɖ'alɔnu wɛ wěɖéxámɛtɔ́ nukúnɖéjɩ́ Agbasá tò lɛ́ɛ tɔn e nɔ kpénukún kwɛ́ sɛ́dó wú ɖo tovɩ́ ée ɖo togúdó lɛ́ɛ nu ɔ́ tɩ́nmɛ ɖe ɖɔjɩ́ akwɛ́ è tovɩ́ ée ɖò togúdó lɛ́ɛ nɔ́ sɛ́dó Aflɩ́ka ɔ́ húgǎ dɔlâ lɩ̌va 40 ɖo xwè ɖokpó mɛ, hwenu è dɔlâ lɩ̌va 34 Dts tɔn e FMI ɖo nukún ɖó wɛ ɖo nǔtɩ́to Palɩ̂ tɔn sɩ́n tagbesɔ mɛ ɔ́ ɖò dò ná é.
Elodie Ntamuzinda, ée ɖo Takplékplé Aflɩ́ka Nyɔ́nu Zojagédótɔ́ lɛ́ɛ mɛ nú ODD ɔ́ kó sɔ́ ayi kplédomɛtɔ́wátɔ́ lɛ́ɛ tɔn dó nǔ é ɖo tajɩ́ b'ɛ nǎ wa nú Aflɩ́ka sɩ́n nukɔnyiyi ɔ́ ná nɔte tɛgbɛ é jɩ́.
Xójlázɔ́wátɔ́ ɖo gbǎvɩ́bówúnbówúntɛn Benɛ̂ tɔ̀n Ozyási Súnnuvú wɛ tò xóyɩ́yɩ́ ɖo tokplé gbásá nɛ́ ɔ́.
Ɖo ta sú nú tokplégbásá ɔ́ mɛ ɔ́, Angelo Ahwanmanya, Nǔjɩ́kpɔ́ntɔ́ AXAN PR & global Strategy tɔn ɔ́, sɔ́ xwlé ɖɔ Aflɩ́ka ɖó ná sɔ́ tamɛlilin su bónú linlin yɔyɔ́ ɖagbe gegé ná tɔ́n nú nukɔnyiyi tɔ̀n.
Africa tɔn ɔ́ tó.
Thomas AZANMASO
Ben) au stade Mathieu Kérékou, a servi de cadre, mardi 18 mai 2021, à la cérémonie officielle de remise des équipements sportifs acquis au profit des nouvelles Fédérations sportives et de chèques aux athlètes en préparation pour les prochains Jeux Olympiques (JO) Tokyo 2020.
Ɖo nǔwɩ́wa è nukɔntɔ́ Julien Minávoa sɔ́ ɖóte nú Azɔ̌wáɖókpɔ́gbɛ́ta e ɖu ajɔ lɛ́ɛ ɔ́ dómɛ ɔ́, é da yě nú yè nǎ zán nǔ lɛ́ɛ dó ganjɩ́ lobo ka gbɛkan dó azɔ̌ ɔ́ nu.
Nyɔ̌nu mɛ si Mariam CABǏ TALATA,  asi ZIME YERIMA tɔn ɔ́ jɔ́ ɖo Bɛwunbɛlɛkɛ́ ɖo azǎn 7ɔ liyasun xwè 1963ɔ tɔ́n mɛ.
Centre D Palakú tɔn kpódó Camp Guézo Kútɔ́nu tɔn ɔ́ sɩ́n azɔ̌mɛxwé dokɔ tɔn wɛ é yi azɔ̌mɛ ɖe, fɩ́ gúdó tɔn nɛ́ e é ɖó kúnnuɖewéma tɔn CEP ɖe ɖo xwè 1977ɔ mɛ é.
É gbɛkan d'ázɔ̌mɛyiyi wú ɖo azɔ̌mɛxwé linsinmɛ tɔn Gběgamɛ tɔn kpódó CEMG 1 Palakú tɔn kpán, fɩ́ è é yɩ́ B.E.P.C ɖo xwè 1981ɔ mɛ é.
Mariam CABǏ TALATA, byɔ́ Azɔ̌mɛxwé Linsinmɛ tɔn.
Akpákpá Centre tɔn ɖo xwè 1983ɔ tɔ́n mɛ nú sɩ́n akpaxwé wegɔ́ɔ́ bó dɩ́n nú tɛ́nkpɔ́n BǍKI L1 tɔn ɖo xwè 1985ɔ mɛ.
19 zɔn gbéjé gbéjé kpɔ́n ɖó hǎ jɩ́ ɖo Uemoa sɩ́n kan ɔ́ mɛ.
Benɛtò lɔmɔ̌ ná xwédó titomɛ nɛ́ ɔ́.
Amɔ̌ nǔ ɖo tajɩ́ ée é ɖó ná bló hwɛ̌ lɛ́ɛ tonukɔntɔ́ lɛ́ɛ kó ɖo kan tɔn ván wɛ.
Wɛnɖagbe ɖo nǎ wá wɛ zaaɖé din lě Gǎnhɔnyitɔ́ Bɛnjamɛ̂n HUNKPÁTÍN kó ɖɔ́ gbɔn é.
Ɖo ɖɔnúese ée e sɔ́ ɖó tò jɩ́ é mɛ ɔ́, BCEAO gbɛ́ nuvu nɛ́ ée e sɔ́ ɖó tò jɩ́ ɖɔ e ɖo caki kanɖé wǒ sɩ́n wěma ná sɛ́n wɛ zaanɖé din é, é sin adǎn ɖɔ é mi ná ylɔ́ adingbannɔ nɛ́ lɛ́ɛ ɖo hwɛ nukɔn.
Malɛnu lɛ́ɛ ɖu Aïd El Fitr sɩ́n xwè yètɔn ɖo yɛyɩ́mɛ, b'ɛ́ súta nú nubláblá azǎn gban tɔn ɔ́.
Xwè nɛ́ é malɛnu lɛ́ɛ ɖu sɔ è wáyi bó nyɩ́ nyɔ̌núzángbe azǎn 13ɔ nǔxwásun xwè 2021ɔ tɔn ɔ́ jɛ́ dó jɩ̌xwéyɩ́yi Jezu tɔn sɩ́n xwè jɩ́.
Bǔnɩ́nɔ sɩ́n nǔkplɔ́nmɛ ɖaxó wɛ́ nyɩ́ bɔ Imámu ɖexotɛn ɖaxó Agbǒmɛ tɔ̀n, El Hadj Nondichao, sɔ́ ayi d'éjɩ́.
Ɖo gbèhwɑ́nyimɛ tɔ̀n mɛ, ée xɑyɛhwe nú Benɛtò kpódó nukɔntɔ́ tɔ́n lɛ́ɛ kpó gúdó ɔ́, Imɑmu ɔ́ ɖéxlɛ́ ɖɔ nú Hlɑmɑdɑ́n sɩ́n xwè ɔ́ núɖúɖú cɑ́ xɑ́ Jɩ̌xwéyɩ́yi Jezu tɔn ɔ́ sɩ́n xwe nǔ wɛ́ nyɩ́ bó ɖo ɖiɖexlɛ́ mɩ̌ wɛ ɖɔ mɛ ɖokpó ɔ́ wɛ mɩ̀ nyɩ́.
Mɑwuxóɖɔ́tɔ́ ɔ́ tɛɖɛ̌ jɩ́ ɖɔ nú vogbingbɔn ɖěbǔ nɑ bo tlɛ ɖo mɩ̀ tɛ́ntɩ́n ɔ́, mɩ̀ bɩ̌ wɛ́ nyɩ́ Ablɑxɑ́muvɩ́.
Michel Lukú ée e nɔ ylɔ́ ɖɔ Alɛ̌kpéhanwú é, émɛ é nyɩ́ tokpɔnlavɩ́ Sɛhún tɔ́n sɩ́n nukɔntɔ́ ɔ́, lobo húzú jɛ malɛnu bó nyɩ́ Moxámɛ́di, yɩ́gbé dó nǔ Imámu ɔ́ ɖɔ é jɩ́, é gɔ́ ná ɖɔ: "Mawu ɖé kún ɖé nú Kátólɩ́ki, bɔ ɖěvo tɩ̂in nú Malɛnu, bɔ ɖěvo mɔ̌ tɩ̂in nú vodúnnɔ ó."
Mi gbɛtɔ́ lɛ́ɛ wɛ́ nɔ́ kɩ́nkɛ́n nǔ mɛ.
Mi gbɛtɔ́ lɛ́ɛ wɛ́ má ɖo bǔnɩ́nɔ́ kpódó fɩ́fá kpán sɩ́n kan xo wɛ ɖo tò mɛ ǎ.
Bó ná xwédó xó tɔn ɔ́, jujɔhúzú húzú tɔn jɛ malɛ mɛ ɔ́, gbe wɛ nyɩ́ b'ɛ́ yɩ́ ylɔ̌ Mawu tɔn ée é má sixú hɔ́n ná ǎ é.
Mawu ɖokpó wɛ́ tɩ̂in bɛ sixú m'ɛ́ ǎ.
Hwɛndo tɔ́ ce tɔn lɛ́ɛ fɔ́ tɔ́ wɛ́ nú mɩ̀.
Un hɔn nú hwɛndo fifɔ ǎ.
Loɔ́ é wá jɛ hwe ɖé nu ɔ́, Mawu nɔ́ wá ylɔ́ mɩ̌ ɖó ahwanfunfun ɖěvo kɔn.
Énɛ́ wɛ́ zɔ́n bɔ un ná klán nyiɖée sɩ́n nǔ é vɩ́vɛ́ cé wú ǎ.
Nú un wá ɖo ɖɛ xo wɛ ɖo malɛ mɛ ɔ́, Mawu gbɛnɔ ɔ́ wɛ́ byɔ́", nǔ nɛ́ wɛ́ ɖɔ bó byɔ́ mɛ bɔɖónúémɩ́tɔ́ lɛ́ɛ nɩ́ cɩ́ zò yètɔn.
El Hadj Malɛxɔ́sú ée wá nǔwɩ́wá ɔ́ dómɛ ɔ́ tɩ́nmɛ ɖɔ jujɔhúzúhúzú Michel LUKÚ tɔn nǔ wɛ́ nyɩ́ b'ɛ ko tò b'ɛ́ ná jɛ.
Nú éyɛ́ ɔ́, tɔ́gbó tɔn lɛ́ɛ sɩ́n afɔ jɩ́ wɛ é ɖe ɖó tòxɔ́sú Agaja wɛ sɔ́ malɛnu nukɔntɔn lɛ́ɛ júnjɔ́n ayɩ̌ ɖo Danxomɛ ɖo xwè 1713ɔ mɛ.
Ɖo sɩ́sɩ́ ɖó nú nǔwáɖókpɔ́ sinsɛn lɛ́ɛ tɔn mɛ ɔ́, sinsɛn ɖělɛ́ɛ bɩ̌ wɛ́ sɔ́ afɔ yètɔn ɖóte bó ná dó nɔ kɔnɖókpɔ́ mɛ xá malɛnu lɛ́ɛ.
Yɛhwenɔ Georges Mawuwɛ́ná Ajasoxo, afɔsɔ́ɖótetɔ́ yɛhwenɔgán Agbǒmɛ tɔ̀n ɔ́ dókú ɖó bǔnɩ́nɔ e ɖo sinsɛnnɔ lɛ́ɛ ɖo Benɛ̂ é támɛ lobo ka tɩ́nmɛ ɖɔ Hlamadán sɩ́n xwè è cá xá jɩ̌xwéyɩ́yi Jezu tɔn ɔ́ wuntun wɛ é nyɩ́ nú malɛnu kpódó klisánwun e ɖo gbɛ ɔ́ mɛ lɛ́ɛ bɩ̌ tlala ɔ́ é ɖo Benɛ̂ lɛ́ɛ.
Ɖo távojɩ́ sɩ́n bɔ̌lu péwúnwún akpáxwé atɔ́ɔ́ngɔ́ɔ́ ée e ylɔ́ ɖɔ "Ping Docteurs" ɔ́ xɩ́xo gúdó ɖo sɩ́bɩ́gbe azǎn 27ɔ xwejɩ́sun xwè 2021ɔ mɛ ɔ́, FBTT lɛ́ bɛ́ azɔ̌ ɖo jɔwunjɔja lɛ́ɛ sɩ́n xwé UNAFRICA Kútɔ́nu tɔn ɔ́ mɛ.
Bɔ̌lu péwún péwún xɩ́xó kléwún akpáxwé wegɔ́ ɔ́ wɛ.
Agbahwlɛ́nhwlɛ́n élɔ́ ɔ́ FBTT wɛ́ nɔ kpɔ́ xá Salomɔ̂ Jɛkɩ́nú bó to.
É ná tɩ̂in ɖo sɩ́bɩ́gbe azǎn 22ɔ nǔxwásun xwè 2021ɔ tɔn mɛ ɖo jɔwunjɔja xwé UNAFRICA tɔn bɔ ajɔ́ gegé ɖe bɔ é ná ɖu.
Bɔ̌lu péwún péwún xɩ́xó kléwún nɛ́ ɔ́ atɛ we wɛ ɖ'é mɛ.
Mɛxó ɖo bǎ mɛ lɛ́ɛ (Seniors) kpódó degénɔ lɛ́ɛ kpán wɛ (xwè 55 jɛjɩ́).
ɖo-bǎ mɛ ée wěma yètɔn lɛ́ɛ sɔgbe é ɖɔ yè nɩ́ wá dó nyɩ̌kɔ́ wěma, é lɩ́n bɩ̌ ɔ́, axɔ́súzángbe azǎn 21ɔ nǔxwásun xwè 2021ɔ tɔ́n gbè ɖo gàn atɔ́ɔ́n adaɖé mɛ hwemɛ.
Nú nyɩ̌kɔ́ dó wěma mɛ degénɔ lɛ́ɛ tɔ̀n ɔ́, FBTT tɛɖɛ̌ jɩ́ ɖɔ nǔ ɖokpó é ɖo tajɩ́ ɔ́ jɛ́n nyɩ́ xwè ɔ́ nɛ́.
Ɖɔnúese FBTT tɔn ɔ́ da mɛ bɩ̌ nú kplé ɖokpó ɖo jɔwunjɔja lɛ́ɛ sɩ́n xwé UNAFRICA tɔn e ɖo Kútɔ́nu é ɖo axɔ́súzángbe azǎn 21ɔ nǔxwásun xwè 2021ɔ mɛ ɖo gan ayizɛ́n mɛ gbadanu.
Nukɔntɔ́ FBTT tɔn Ferdinand Súnu da lɔnyijɩ̌lɔ̌nfɔnklan hwan ɔ́ kpódó mɛ e yɩ́wǎn nú bɔ̌lu péwún péwún ɖɔ yè nɩ́ ny'ahwan bo wá jɔwnjɔja lɛ́ɛ sɩ́n xwé UNAFRICA tɔn ée ɖo Kútɔ́nu é bó ná dó dó gungun nú bɔ̌luxotɔ́ bo nɔ gúdó nú yè lɔmɔ̌ dɔ jlǒ yè ɖó nú távojɩ́ sɩ́n bɔ̌lu péwún péwún xixo ná dó y nukɔn é sɩ́n alixo; énɛ́ wɛ́ zɔ́n bɔ yè má gɔn agbahwlɛ́nhwlɛ́ sɔ́ nyite ǎ.
Gǎnhɔnyitɔ́ xóxó bó lɛ́ nyɩ́ wěgbóhɛ́ntɔ́ xóxó acɛkpikpa ɔ́ tɔ̀n bó nɔ kpénukún dó togánsɩ́sɔ́ Nisefɔ̂ SOGLO hwénu wú ɔ́ sɔ́ ɖo mɩ̀ mɛ ǎ.
Guy Amɛɖé Ajanɔhun  gosɩ́n mɩ̀ mɛ ɖo taatagbe azǎn 27ɔ sɩ́n zǎn mɛ wáyi azǎngagbe azǎn 28ɔ lidósun xwè 2021ɔ tɔn mɛ ɖo Montréal, Kanadâ tómɛ.
(Gbɛtɔ́ nukúnɖéjɩ́ gegé bɔ Romuald Waɖányɩ̌ ɖo yè mɛ).
Bɔ̌lu afɔsɔ́kpeLes matches en retard de la Super Ligue Pro ont été disputés, ce mercredi 19 mai 2021 sur toute l’étendue du territoire national.
Ɖuɖéjɩ́tɔ́ ɖ'ázɔn atɔn jɩ́ Benɛ̂ tɔn, les Buffles Bɔlugú tɔn fó akpáxwé nukɔntɔn Super Ligue Pro tɔn ɖo nukɔn nú mɛ bɩ̌ ɖo Super Ligue Pro.
0) jɩ́ ɖo Palakú dó sɔ́ tɛnmɛ nukɔntɔ́ tɔ́n ná kpódó kɛ́n 20 kpó (+07).
Popo tɔn e yi sɔ́ Ayéma j'ayɩ̌ (0-0) ɖo Pobè é.
0) bó sɔ́ tɛnmɛ atɔngɔ́ ɔ́ kpódó kɛ́n 17 (+04).
3).
08) hwenu e Hodio súta nú zɔnlin bó nyɩ́ mɛ 12ɔ kpódó kɛ́n 6 (-6).
TAGBESƆ ALƆGƆ́NÚ AKWƐ́ZÍNKAN AFLÍKA TƆ́N TƆN
Ɖo mɛ atɔn é sɔ́ lɛ́ɛ mɛ ɔ́, mɛkplátɔ́ ɖokpó é cyán é b'ɛ́ ɖo ta ɖo slá ɛnɛ Ligue Pro tɔn mɛ ɖo Benɛ̂.
Gbɛɖutɛn Golden Tulip Kútɔ́nu tɔn hun hɔn nú fɔwátɛ́ ɔ́ ɖ'azǎn 25ɔ wáyi azǎn 29ɔ nǔxwásun xwè 2021ɔ.
Fɔwátɛ́ nukúnmɛ ɖaxó atɔn tamɛlin bo ɖe nǔɖagbe tɔ́n lɛ́ɛ kpódó yɛwúndó kan jɩ́ tɔ́n kpán.
Ɖo mɛ lɛ́ɛ mɛ ɔ́, yè mɔ atínkpátɔ́ Charly Djikou, sɛnsátɔ́ Eric Mèdéda kpódó yɛwúndókanjɩ́tɔ́ ényɔ́wátɔ́ Joannès Mawuna, yè bɩ̌ wɛ́ nyɩ́ Benɛtòvɩ́.
Aklúnɔ́zángblá Aflɩ́ka tɔn sɩ́n flɩ́n nyɩ́ wɛ azɔ̌wɩ́wa élɔ́ ɖè.
Aklúnɔ́zángblá ɔ́ bɩ̌ wɛ è sɔ́ su lobo wlɩ́yɛ̌yɩ́ nú dɔkun Aflɩ́ka gbéjɩ́ é hɛ́n ɔ́ é ná ɖónukún nǔ é.
Nǔ má ɖó kpɔ́ manahɛnvlɛ́tɔ́ lɛ́ɛ kpódó ɖɔnúesezɔ́wátɔ́ lɛ́ɛ tɔn kpán gblámɛ wɛ Gǎnhɔnyitɔ́ ée nɔ́ kpénukún dó saɖigbɔn tòmɛ, nǔnywɛ̂ tò tɔn kpódó tamɛlin bo ɖe nǔɖagbe tɔ́n ɔ́ ɖe nǔ é wú FITHEB búnyɩ̌ bó jó tɛnmɛ nú CNT xlɛ́.̀
Yè bló kplé ɔ́ ɖo taatagbe azǎn 18ɔ nǔxwásun xwè 2021ɔ tɔ́n gbè ɖo agbasá VIP e ɖo gǎnhɔnyitɔ́ gbásá ɔ́.
Géraud Kpètèhoto é nyɩ́ mɛ nukɔntɔn nú tɛ́nkpɔ́n Kúnnuɖewéma nǔ xwɩ́tɩ́ xwɩ́tɩ́ tɔn ɖo saɖigbɔn tòmɛ lixo xwè 2020 ɔ́ tɔn sɔ́ kpéwú bó gbɛkan dó nǔkplɔ́nkplɔ́n ɔ́ nu ɖo kplɔ́nyijɩ̌ alavɔ ǎ.
1er-du-benin-et-abandonner-les-etudes-contre-son-gre-alerte-sauvons-geraud-kpetehoto/) Ɖó, é w'azɔ̌ ganjɩ́ bó ɖó 15,61 có, alɔgɔ́ axɔ́sú tɔn bó ná kplɔ́nnǔ ɖo kplɔ́nyijɩ̌ alavɔ gló é.
Tɔ́cyɔ́vɩ́ sɩ́n xwè ko tɔn hwenu nǔɖé má ɖó ɔ́, é gbɔ́ bo byɔ́ alɔgɔ́ ɖo jlǒ ɖagbenɔ lɛ́ɛ kpódó nukɔntɔ́ lɛ́ɛ kpán sí ɖ'alɔ bɩ̌ mɛ.
Uac).
Sun ɛnɛ gúdó wɛ Géraud Kpètèhoto lɛ́kɔ wá xósúsú tɔ́n gúdó.
Din ɔ́, é ɖéxlɛ́ ɖɔ xósúsú émɩ́tɔn xo ayi zlɛ́ nú gbɛtɔ́ gegé, gbɛtɔ́ nukúnɖéjɩ́ gegé, nukɔntɔ́ gegé káká yɩ́ jɛ Gǎhɔnyitɔ́ é nɔ́ kpénukún dó Alɔdó tovɩ́ kpaa kpódó akwɛ́nyánúmɛ kpán wú ɔ́.
Yè mɛ nɛ́ lɛ́ɛ wɛ́ d'álɔ ɛ́ ɖ'akwɛ́ lɩ́xo b'ɛ́ sixú yi nukɔn ɖo nǔkplɔ́nkplɔ́n mɛ.
Akpá ɖěvo xwé ɔ́, é dókú nú jlǒ ɖagbenɔ nɛ́ lɛ́ɛ bɩ̌ tlala ɔ́ Véronique Tognifodé ɖó wǔyɩ́yá ée é dó kpénukún wǔ tɔ̀n ná é wú.
Ée akpakpa byɔ́ lanmɛ nɩ́ɩ́ din ɔ́, kplɔ́nyijɩ̌ alavɔ vɩ́ nɛ́ ɔ́ d'ákpá ɖɔ é mɩ̀ kún ná yě ó ɖo sɩ́nsɛ́n ɖagbe nɩ́ná ɖ'azɔ̌mɛ lixo ó.
Yɛwúnkɔ́nnyidǒwú ɖélɛ́ɛ ɖéxlɛ́ ɖɔ ɖo azǎn 30ɔ lidósun ɔ́ tɔ́n mɛ wá yi azǎn 1 nǔxwásun ɔ́ tɔ́n mɛ ɔ́, yè dó winnyá nyɔ̌nu atɔn ɖélɛ́ɛ ɖo togun súnnu ɖélɛ́ɛ tɔ́n mɛ bó zɩ́n yè jɩ́ bó ɖe yě jɛ mɛ lobo xlɛ́ nyɔ̌nuxwé yètɔn ɖo “Sunset Bar” Kútɔ́nu tɔn ɔ́, yɛ nɛ́ ɔ́ gbɔn jɔxwɩ́mɔ lɛ́ɛ bɩ̌ jɩ́.
Ye nǎ xo tómɛ bó zun mɛ e táfú lɛ́ɛ.
Wɛn nɛ́ e gbavɩ́ bówún bówún gɔ́nu é hun byɔ́ tò ɖěvo mɛ lɛ́ɛ jlá b'ɛ́ fɔ́n akpakpa dó lanmɛ nú tò ɔ́ bɩ̌.
Ée Xójlázɔ́wátɛn Matin Libre tɔn ylɔ́ nǔjɩ́kpɔ́ntɔ́ Nǔbáɖutɛn nɛ́ ɔ́ tɔn ɖ'alǒkánu ɔ́ é gbɛ́ nǔ nɛ́ lɛ́ɛ bɩ̌ ɖɔ xó ɖé kún nyí mɔ̌.
Wěma ɖagbe nɛ́ é bló wěmaxwɛ 128 ɔ́ tɔ́n ɖo Wěmajláxwé Jets d’Encre tɔn.
Kúnɖiɖe gbɛɖe dó kú baɖa baɖa mɛjitɔ́ ɖé tɔ́n jɩ́ kpódó nyɩ̌búbú é xwédó é kpán jɩ́.
Ɖò azǎn 22ɔ zofínkplɔsùn xwè 2014ɔ tɔn gbè élɔ́‚ Nawhar Chantal sè ɖɔ tɔ́ émí kú.
Ayǐkúngban wán ɖò afɔ tɔn lɛ́ɛ glwɛ.
Aklunɔzangbla ée wá yì é mɛ̀ ɔ‚ é dó akpá ɖɔ émí ná wà nɔ gɔn tɔn‚ bó ná dalɔ ɛ́ ɖò azɔn zan tɔn jí.
Kú lɔn nǔ ǎ.
Sín hwe nɛ́ nú ɔ‚ linkpɔn kpódó wǔvɛ́ kpán gɔ́ gbɛ tɔn.
Nɛ̌ é ká ná xò yě gló gbɔn ?
Chantal ká síxú kpéwú bó ɖi Dáa tɔn à ?
Xógbè nɛ lɛ́ɛ ɔ́‚ è hɛn ɔ‚ è ná xà ɖò wěxwɛ̀ ɛnɛgɔ ɔ wěmá wlánwlán tɔn jí ‚ nǔkanbyɔ tɛnmɛ tɛnmɛ bɔ gbè yíyí yetɔn ɖò wěmá élɔ́ mɛ̀‚ é víví bó dɔn mɛ bɔ xixa tɔn ná nyí xomɛ hùnhùn nú‚ nú nǔwlánwlán xá tɔ lɛ́ɛ.
Ɖò wěmá élɔ́ è mɛ̀ ɔ‚ nǔwlántɔ ɔ́ kpankɔ́n bó kpi sùnzán gudo tɔn è dáa tɔn bló é sin tàn ‚ bó lɛ́ ɖɔ xásá xásá jɔhɔn ée blá ɛ́ hwenu dáa tɔn kú gudo é ɔ‚ Chantal ɖɔ avǐ  è mɛ vívɛ́nɛ́ mɛ tɔn nɔ zɔ́n yiya mɛ‚ kúkú tɔn gudo é.
Ɖò wěmá élɔ́ mɛ̀ ɔ‚ Chantal jó wǔvɛ́ ée mɛ̀ wɛ é ɖè é dó ‚ bónú gbɛ ɔ ná síxú tuun lě dò ayi tɔn ɖò alwɛ mɛ̀ sɔ é.
Nǔwlánwlán ɖé wɛ bɔ è sɔ dó gbè yɛɛ ɖé mɛ̀‚ bɛ́ nyɔ́ sè ‚ má zín mɛ jí.
Bénin kpán ‚ hùn nǔ sín amì kùn gbɔn dò glwɛ sín Nijɛɛ wá yì Benɛ ɔ nù ‚ ɖò sɔ yí ée wá yì é ‚ nyɔnúzángbè azǎn 20ɔ nǔxwásùn xwè 2021ɔ tɔn gbè.
Kpoji é.
Ée hwinnya hwinnya tîin ɖò Bantɛ có bɔ tògán sísɔ hwenu sù é ɔ‚ din ɔ‚ mɛ lɛ́ɛ kú xayaa‚ ye gblé wǔ kpɔ́‚ bó hɛn nǔ hánnyá titewungbe.
Nǔ è jló mɛ ɖokpó ɖokpó ɔ ɖɔ wɛ é ɖè.
Acɛkpìkpà ɔ ká ko ɖɔ xó tí ǎ.
Ɖò akpáxwé sɔja lɛ́ɛ tɔn ɔ‚ è gbɛ́ tuun nǔ è ɖò jijɛ wɛ ɖò dotóoxwé ahwan zɔ wá tɔ lɛ́ɛ tɔn é‚ ɖó mɛ gege yí kpɔn yě.
hɔn-yì-tɔ ée nɔ kpénúkún dó ayijayǐ kpó ahwan jɛ tòví lɛ́ɛ kpán jí ɔ ɖɔ.
Ahwan nú ɖelɛ́ɛ bú‚ mɛ ɖelɛ́ɛ cí ahwan ‚ axɔsú nú gege gblé ; gosin Gouka wá Akpassi ɔ‚ bó gbɔn tokpɔnlaví tají ɔ mɛ̀ ɔ‚ Xó jlá gɔnu Matin Libre ‚ hwɛn awɔntin ayǐ nú mí.
hɔn-yì-tɔ ée nɔ kpénúkún dó akwɛ zínkán kpódó akwɛ zínzán tò tɔn kpán wú é ɔ‚  ɖɔ mɛjí azɔxwé ée nɔ sɔ kɛ́n nú mɛ ɖò akwɛ zínzán lí xò é ɔ‚ "Standard & Poor's" lɛ́ sɔ Benɛ tò ɔ dó tɛn è mɛ̀ é ko ɖè ɖayǐ é ‚ bó sɔ kɛ́n B+ níí "kpódó nukɔn yìyì ɖagbe kpó" ‚ có ɔ‚ tò ɔ ká ɖò xélo xélo akwɛ tɔn mɛ̀ gbɔn azɔnkwín Kovidi-19 lí nù.
19 ɖo nǔ gbá wɛ ɖo lanmɛnánɔganjɩ́ kpódó akwɛ́kplékplé kpán lɩ́xo.
Sɛ́n è xixa tɔn nyí kɛ́n 2019 bɔ è kpà ɖò azǎn 7ɔ abɔxwísùn xwè 2019ɔ tɔn gbè ɔ‚ é wɛ ɖyɔ sɛ́n è xixa tɔn nyí kɛ́n 90-32‚ bɔ è kpà ɖò azǎn
 11ɔ wǒsùn xwè 1990ɔ tɔn gbè bɛ ɖɔnǔ dó sɛ́n dódó Benɛ tɔn wú é ; sɛ́n yɔyɔ ɔ mɛ wɛ sɛ́nzɔwatɔ ɔ ɖó tɛnmɛ nú gǎn bɔ dó gǎn wú tògán ɔ tɔn ɖè.
È xwédó sɛn nɛ ɔ‚ gǎn bɔ dó tògán ɔ wú ɔ‚ è ná sɔ webɔ webɔ ɖò bǔ xá tògán ɔ.
Ɖò sɔmì sɔmì tògán sísɔ tɔn ée ɖò azǎn 11ɔ nǔxwásùn xwè 2021ɔ tɔn gbè ɔ‚ Mariam Chabi TALATA wɛ tògán PatriceTALƆN sɔ nú é ná nyí bɔdó wǔ tɔn.
Ée sɛn gbásá dódó ɔ lá ɖɔ yemɛ we lɛ́ɛ wɛ ɖó ɖùɖéjí é ɔ‚ tògán ɔ na dó akpá ɖò azǎn 23ɔ nǔxwásùn ɔ tɔn gbè ‚ bɔ gǎn bɔ dó gǎn wú tɔn ɔ ná byɔ acɛ tɔn lɛ́ɛ mɛ.
Gǎn bɔdó gǎn wú tògán tɔn nɛ ɔ‚ kplé è gǎn-hɔn-yì-tɔ lɛ́ɛ yì ɖò azǎn 10ɔ zofínkplɔsùn ɔ tɔn gbè ɔ sɔ sɛn tò tɔn cɔ tɔ.
Ɖò azǎn yɔywɛ ɖé mɛ din ɔ‚ Mariam Chabi TALATA ná bɛ́ tòxó ɖiɖɔ zɔ ɖevo.
Aní wɛ è ká síxú tuun dó tɛn è nyí gǎn bɔ dó tògán ɔ wú ɖò Benɛ é ?
Nɛ̌ mɛ ée dó wá lɛ́ɛ ɖesu ká mɔ gbɔn ?
Mɛ ká nyí Mariam Chabi TALATA ée wá huzu gǎn bɔ dó tògán ɔ wú tɔ é ?
Xó jlá wémá Matin Libre yígbè nú nǔkanbyɔ nɛ́ lɛ́ɛ ɖò akpáxwé tɔn lɛ́ɛ ɖě... È bó lɛ́ xà nǔ è Koubourath Osséni‚ tò sɛ́n cɔ́ tɔ́ ée fó azɔ̌ ɔ́ ɖɔ‚ hwenu xó jlá wémá mìtɔn kàn nǔ byɔ ɛ é.
Nǔ baɖa baɖa ɖé ɖye jɛ é.
Nya ɖé finnǔ ɖò ɖò xwè gbè aklunɔzángbè azǎn 2ɔ nǔxwásùn xwè 2021ɔ tɔn gbè ‚ bɔ è wlí í ; é lɛ́ lɛkɔ wá tɛn ɔ mɛ̀ bó wá sɔ glo è é jódó é.
Nǔ è kpácá ɖò fínɛ ɔ wɛ nyí ɖɔ ajotɔ nɛ́ ɔ kpódó ajo gbɛ́ tɔn lɛ́ɛ kpó ko yí jɛ ajò ɖò Danto‚ Xɔgbonu.
Ye fìn kɛkɛ afɔdokwín ɖokpó bó lɛ́ fín alǒkàn ɖokpó.
Ée alɔ jló ná jɛ wǔ tɔn ɔ‚ é bɔ afɔ nyì caɖá mɛ.
Amɔ̌‚ é lín xoo‚ bɛ́ wá flín ɖɔ émí wɔn glo émítɔn bɔ nǔ zínzán lɛ́ɛ ɖémɛ.
Lě xó jlá gɔnu beninwebtv ɖɔ gbɔn ɔ́ wɛ ɔ́‚ nyá ajotɔ nɛ ɔ́‚ azɔkplɔnví xɔtlɛtɔ wɛ‚ bɔ glo ɔ́ nyí gǎn bɔ dó gǎn tɔ́n tɔn.
Hǔn‚ gǎn bɔ dó gǎn wú tɔn ɔ wɛ wá ɖò cɔcɔ dó níí wɛ‚ bɛ gbɔ wá yì tɛn ɔ mɛ.
Amɔ̌ é kpɛ́ɛ ǎ ‚ ɖó mɛ lɛ́ɛ ko ɖò acejí bó jɛ gǒ mɛ níí.
É ɖò lɔkpazɔwatɔ lɛ́ɛ lɔ́ mɛ din.
Bɛnɛ ví‚ Kɔjo Sɛna Hungbɛmɛ ɔ‚ sɔ nyí mɛ nú è ná dó gesi ɖò hanjiji kɔli ɖò Aflika gbéjí ǎ.
Akwɛ zɔ wɛ kplɔn ɖò kplɔn yì jǐ alà vɔ Ée ɖò Evry ɖò Flansê tò mɛ é ‚ nǔ ɖò gǎn wɛ ɔ‚ azɔ tɔn ɖó ná dɔn ɛ yì akwɛ zínzán lí xò.
Amɔ̌ lě é yíwǎn nú hwɛndo núwíwá lɛ́ɛ gbɔn é zɔn bɛ gbɔ bó jɛ han ji jí.
Ée è tɛ́n ɛ́ kpɔn ɔ‚ gbɛ ɖè tɔ̀ ɛ́.
Hwɛ tɔn jɔ bɛ glá bó jó kwɛ zɔ́ dó bó jɛ han ji jí.
Wěmá è é kplɔn lɛ́ɛ bǐ wɛ ná ko dalɔ ɛ́.
Gbɔn Buukina káká wá Lomɛ‚ bó gbɔn Benɛ ‚ Abijan ‚ Flansê tò mɛ Kpódó États-Unis Amérique tɔn ɔ kpán ɔ‚ è mɔ ɖɔ han ji lɔ́ tɔn gbɔnvo.
Linlin è é ɖó dó hwɛndo núwíwá Aflika gbéjí tɔn wú é ɔ‚ dágbà.
É wɛ dó hanjiji xwé ɖaxó Digital Black Music ɔ (DBM) wá bó lɛ́ nyí gǎn ná ; din ɔ‚ Kɔjo Sɛna Hungbɛmɛ hùn nǔ sín xwé "Nouvelle Donne Music " ɔ nù ‚ bó ná nɔ sɔ kɛ́n nú hanjitɔ ée nɔ bló rap lɛ́ɛ é kpódó ɖevo ɖevo lɛ́ɛ kpán ‚ lóbó ká ná nɔ lɛ́ dalɔ yě
Kɛ́n sísɔ xwé nɛ ɔ wɛ ɖènyǐ hanjitɔ Dibi Dobo‚ Arafat DJ‚ Espoir 2000 káká yí jɛ rap gbɛta Flansê tò mɛ tɔn ‚ Factor X jí ; yedɛlɛ́ɛ  jihan gbɔn Aflika gbéjí ɔ gege kpódó awobobo kpán.
"Nouvelle Donne Music" xwé ɔ wá yì nukɔn bǐ káká bɔ Universal Music xwé ɔ lɔ́ɔ gbɔ bó wá jɛ akɔ xá kɛ́n sísɔ xwé tɔn ɔ‚ bó sɔ kwɛ euros 750 000 ɖòtè níí nú é ná síxú tò hanjiji núwíwá 300.
È ná bó flín ɖɔ sín xwè 1997ɔ mɛ wɛ ɖokpóo wɛ Kɔjo ko gbà kún nú hwɛndo núwíwá lɛ́ɛ ɖè ‚ hwenu é ɖó xwè 19 é.
Bɛnɛ ví nɛ ée ɖò Flansê tò mɛ ɔ‚ lɛ́ ɖò linlɛn wɛ ɖɔ émí ná hùn manahɛnvlɛtɛn kpódó gbaví nukpɛnnɔ gɔnu kpán.
Kɛ́n sísɔ xwé tɔn gbè wɛ manahɛnvlɛvlɛ <<Gohou Show>> ɔ nyí bíbló ɖè ‚ bɔ gbaví nukpɛnnɔ gɔnu TV5 Monde kpódó A+ kpán nɔ xlɛ.
È wá sɔ ɛ gǎn nú kún gbígbá núwíwá mɔgbà jí tɔn lɛ́ɛ tɔn ɖò Aflika ée ɖò hwe yì xɔ wà jí é (Benɛ ‚ Buukina kpódó Nijɛɛ kpán) ɖò akpáxwé Trace TV tɔn ɖò xwè 2014ɔ mɛ.
Ɖò azǎn 7ɔ nǔxwásùn ɔ tɔn ɔ‚ afɔ sɔ ɖo tè tɔ MTN tɔn lɛ́ɛ yí bà jǒnɔ malɛnu ée ɖò Kanɖi kpódó Jugu kpán bó ɖò nubla wɛ lɛ́ɛ é ; gǎn kpliba ɔ kpódó gǎn ée kpacɛ dó ajɔ jíjlá nù é kpán wɛ nyí ahwan nukɔn sya ɔ.
Xó cyan hwenu ɖé wɛ‚ bɔ è cyan xó xá Imanu kpódó sinsɛn gun gán kpán ée ɖò Kanɖi kpódó Jugu kpán lɛ́ɛ é hwɛ̌ có bó wá kàn agban nú yě :  zàn‚ anyǔ è jí è nɔ xà yɛhwe ɖè é ‚ sìnɖanú kpódó Coran kpán.
Nǔníná ɖò Tamadan hwenu nɛ ɔ‚ ye gbɛkan dénu gbɔn xá Benɛ tɔn ɖevo lɛ́ɛ mɛ.
Ée ye fó nunywɛ yí dó nunywɛ jí ɖò tokpɔnla Wěmɛ tɔn ‚ Plateau tɔn kpódó Dɔnga tɔn kpó fó é ɔ‚ gbɛta kplékplé Benɛ tɔn ée nɔ kpénúkún dó tonsiminball wú  é ɔ (Fébétons)‚ lɛ́ wá sɔ nunywɛ yí dó nunywɛ jí ɖò tè nú lɔn yì jǐ lɔn fɔn kàn zɔ wá tɔ 27 ée gosin tokpɔnla Xulɛnu tɔn ɔ́ kpódó Littoral tɔn ɔ kpán mɛ lɛ́ɛ é‚ ɖò síbígbè azǎn 22ɔ nǔxwásùn xwè 2021ɔ tɔn gbè.
Akpáxwé ée è ná kplɔn nǔ yě dó nù wú ɔ ná tîin ɖò xɔ Cmajb tɔn ée ɖò anyumlímlí xó tɛn Mathieu Kérékou ɖò Kutɔnu é.
Akpáxwé ée yě ná dó nǔ è kplɔn yě lɛ́ɛ gesi ɖò anyumlímlí xó tɛn tonsiminball tɔn ée ɖò gbɛta Benɛ tɔn ée nɔ kpénúkún dó lɔn yì jǐ lɔn fɔn kàn wú é (Cnos-Ben) kpá dɔ̌n.
È ná flín ɖɔ nunywɛ yí dó nunywɛ jí sín nǔwíwá nɛ ɔ‚ akpáxwé lɔn yì jǐ lɔn fɔn kàn tɔn ée ɖò tokpɔnla Xulɛnu tɔn kpódó Littoral kpán é wɛ jɔ fún demɛ.
Yemɛ ée nɔ xò Scrabble dó zojagě gbè mɛ ɖò Aflika gbéjí sín agbahwlɛnhwlɛn xwè 2021ɔ tɔn ɔ‚ è má dó we bó ná yí xò ɖò Dakar ɖò Sénégal bɔ Scrabble xotɔ 63 wɛ wá‚ bɔ ye gosin tò 10 mɛ.
Ɖò agbahwlɛnhwlɛn Blitz ɔ dòmɛ ɔ‚ è yawu gbó Benɛ tò ɔ blewun.
Ɖùɖéjítɔ Benɛ ví Julien Affoton ɔ́‚ fó agbahwlɛnhwlɛn Blitz ɔ bó nɔ tɛn 13ɔ mɛ ; hwenu Émile Agbanglassi ée nyí agɔnzɛn hwenu ye xò Scrabble ɖò Infosec ée ɖò Kutɔnu é ɔ‚ wá yí nɔ tɛn 28ɔ mɛ.
Caméroun ví Stéphane Rodrigue Tchebe wɛ wá nyí nukɔntɔ ɖò agbahwlɛnhwlɛn Blitz ɔ tɔn‚ bó nyí agbɔnzɛn Blitz tɔn ɖò Aflika gbéjí.
Sénégal ví Abdoulaye Gueye kpódó Abijan ví Mathieu Zingbe kpán wɛ nyí 2ɔ kpódó 3ɔ kpán ɖě jɛ ɖě gudo ɖò fúfónu agbahwlɛnhwlɛn Blitz tɔn ɔ nù.
Mì ní bó nɔte kpɔn ɖɔ agbahwlɛnhwlɛn ɔ ní bó ɖò yìyì wɛ ɖò Dakar‚ nú Benɛ ví lɛ́ɛ ní hɛn kɛn ɖagbe wá xwé.
(É kɛnu dó lě è síxú kpénúkún dó tò akwɛ zán gbɔ‚ ɖò tò è ɖò UEMOA mɛ lɛ́ɛ gbɔn é wú)
Ɖò azǎn 18ɔ nǔxwásùn xwè 2021ɔ tɔn gbè ɔ‚ gbɛ ɔ bǐ ɖù fɔwatɛ hwɛndo nú lɛ́ɛ xwé ɔ sín xwè.
Amɔ̌ Benɛ ká bló nǔɖé bó ná dó xlɛ ɖɔ é hɛn ɔ́‚ é ná sɔ hwɛndo mɛ nú lɛ́ɛ dó lí dǒ nú akwɛ zínzán tɔn ǎ.
Ɖò Rupture hwenu ɔ‚ ayǐ lɛ́ɛ bǐ ɖó dógbó ‚ bɔ tokpɔnla 12 lɛ́ɛ bǐ ɖò gǎn yetɔn yetɔn.
Nǔwíwá nɛ ɔ‚ mɛ bǐ wɛ kpà gbè ná ‚ é ká fó ǎ : gbɔn gbetakɛn è xixa tɔn nyí kɛ́n 2017-042 bɔ è sɔ ɖò azǎn 25ɔ aluunsùn xwè 2017ɔ tɔn gbè ɔ‚ tokpɔnlagán lɛ́ɛ sín sùnzán
 fó kwɛ jɛ livi 5 bɛ ná zɔ́n bɔ nǔɖé sɔ ná hudo yě ǎ.
Xwè 5 gudo ɔ‚ tokpɔnlagán ká wà azɔ̌ ɔ́ nǔgbó à ?
Kplékplé manahɛnvlɛtɔ lɛ́ɛ kpódó nǔ wlantɔ lɛ́ɛ kpán sɔ nǔwlánwlán xwé ɖé dó tè ɖò Benɛ tò mɛ.
Ali nɛ ɔ nù ɔ‚ nukɔntɔ gbɛta kplékplé nɛ ɔ tɔn ɔ‚ ɖò nǔwlántɔ lɛ́ɛ kpódó mɛ ée ɖò jló tɔn lɛ́ɛ é bǐ kpán dá wɛ‚ nú ye ní wá ná nyǐkɔ bó ná ɖó tɛn ɖò xwé nɛ gbè.
Nǔ ɔ wɛ nyí è ná ná nunywɛ yí dó nunywɛ jí nǔwlántɔ Benɛ tɔn lɛ́ɛ bɔ abì nǔwlánwlán yetɔn tɔn ná síxú jɛji‚ bónú ye yì agbahwlɛnhwlɛn nǔwlánwlán tɔn ɖò gbɛ ɔ mɛ ɔ‚ ye na sí ɖó ɖùɖéjí.
Akpáxwé wegɔ ɔ nǔwíwá nɛ ɔ tɔn ɔ‚ ná tîin ɖò Agbomɛ Kánɖòfí ɖò azǎngagbè azǎn 26ɔ nǔxwásùn ɔ tɔn wá yì jɛ síbígbè azǎn 29ɔ nǔxwásùn xwè 2021ɔ tɔn gbè.
È ná nɔ fínɛ xɔ azǎn 4‚ bɛsín azǎn 26ɔ nǔxwásùn ɔ tɔn wá yì jɛ azǎn 29 nǔxwásùn xwè 2021ɔ tɔn gbè.
Mɛ ɖokpó ɖokpó ná ɖó adɔxɔ tɔn bó ná hɛn cavi tɔn.
Ényí nǔwlántɔ Benɛ tɔn jɛn a nyí bó nɔ wlán nǔ dó zojagě gbè mɛ ɔ‚ xwé nɛ gbè ɔ‚ towe wɛ.
Mí má lɔn ní zɛ mí wú ó.
Azǎn gudo tɔn è è ná dó nyǐkɔ wěmá mɛ ɔ wɛ nyí azǎn 15ɔ nǔxwásùn xwè 2021ɔ tɔn gbè.
Michel Fourniret ɔ kú ɖò xwè tɔn 79ɔ mɛ.
Nya Flansê tò mɛ nù nɛ ée nɔ hù mɛ kpaɖa kpaɖa‚ bó hù nyɔnu wìnnyá wìnnyá kpódó ɖyɔvǐ tɛnwe kpán ɔ‚ ɖò hǔn jí zɔ́n kpódó wɔn zɔn kpán jɛ wɛ.
Hwɛɖɔgbásá Paris tɔn ɖò awɔntin hwɛn ayǐ wɛ bà dó tuun kú è hù í é.
Michel Fourniret ɔ kú hwɛ we fó wɛ ɖè.
Bembéréké‚ azǎn 19ɔ lidósùn xwè 2021ɔ tɔn gbè (ABP) - Mɔto ɖaxó ɖé wɛ bó kùn zomi kɛkɛ tɔn lóbó hɛn gbɛtɔ 5‚ é flí dó ali è gosin Kutɔnu bó yì Niamey é ɔ jí ‚ ɖò Guessou kpódó Ina kpán tɛntin ‚ tòxò we Bembéréké tɔn nɛ lɛ́ɛ‚ lě gbaví bowun bowun gɔnu Nonsina FM ɖɔ gbɔn é ɔ‚ mɛ ɖokpó ɖò mɛ 5 lɛ́ɛ mɛ bó fyɔ bǐ.
(Adjidja Vbc ná kpé anyǔ xá Finances Vbc ɖò keze zán 5ɔ mɛ).
Azɔxwé ée nɔ kpénúkún dó jɔhún jayǐ tɛn wú é ɔ‚ (Anac-Bénin) ɖènyǐ jɔhún jayǐ tɛn Cardinal Bernadin Gantin ée ɖò Kutɔnu é ‚ sɔ è wá yì ‚ nyɔnúzángbè azǎn 20ɔ nǔxwásùn xwè 2021ɔ tɔn gbè.
Nǔwíwá ée dòmɛ è sɔ nyǐ ɖè mɛ wémá jó ɖè ɔ‚ jɔhún jayǐ tɛn Kutɔnu tɔn ɔ‚ wɛ è bló ɖè ɖò gǎn-hɔn-yì-tɔ ée nɔ kpénúkún dó ali zɔ́ wú é ɔ‚ Hervé Hêhomey sín asá mɛ.
Ɖò agbahwlɛnhwlɛn tògán sísɔ tɔn ée è bló ɖò azǎn 11ɔ nǔxwásùn xwè 2021ɔ tɔn gbè ɔ‚ PatriceTALƆN kpódó Mariam Chabi TALATA kpán wɛ tɔ́n tɔntlɔngbɔn ɖò akpáxwé nukɔntɔn ɔ.
Sɔ è è lɛ́ sɔ tògán nɛ ɔ‚ víví nú tògán tò ɖevo lɛ́ɛ tɔn bɔ ye ɖò gbè dó sɛ́dó é wɛ kpowun.
Ali nɛ nù ɔ‚ gbɛta kplékplé "Les Palmes Francophones" ɔ́ lɔ́ɔ dó gbè syɛnsyɛn tògán ɔ.
Wěmá wɛ afɔ sɔ ɖo tè tɔ gbɛta kplékplé nɛ ɔ tɔn sɛ́dó tògán PatriceTALƆN ‚ ɖò azǎn 19ɔ nǔxwásùn ɔ tɔn gbè ‚ bó kpà ɖùɖéjí kpódó gláglá kpán níí‚ é dó adanmacyoo níí ɖó azɔ̌ è wá wɛ ɖè ɖò tò ɔ tà nú é wú.
<< Sɔ è è lɛ́ sɔ mí é nyí xlɛ nú togun zojagě gbè dó tɔ ée ɖò gnɛ ɔ mɛ lɛ́ɛ bǐ ɖɔ‚ Benɛ ví lɛ́ɛ ɖò jiɖiɖe dó mí wú bɔ nǔwíwá mitɔn bǐ nyɔ́ ye núkún mɛ.
"Les Palmes Francophones" ɖó xomɛ hùnhùn mɛ ɖó lě tòví lɛ́ɛ ɖè jló yetɔn xlɛ gbɔn kɛ́n sísɔ ée ye bló ɖò azǎn 11ɔ nǔxwásùn xwè 2021ɔ tɔn gbè é.
Hwɛndo núwíwá lɛ́ɛ ní gbàkún lóbónú nyɔwa ní tîin ‚ wɛ nyí nǔ jí mí sɔ tutomɛ tò kùnkùn mítɔn tɔn dó lɛ́ɛ ɔ‚ ɖě nɛ; "Les Palmes Francophones" jló ná kán dó tò kùn lɔ mítɔn jí bónú hwɛndo núwíwá Benɛ tɔn lɛ́ɛ ní yì haga jí ɖò tò ée nɔ dó zojagě gbè lɛ́ɛ é mɛ>>‚ lě ɖɔnúèsè è ɔ ɖɔ gbɔn é nɛ.
Gɔna ɔ‚ ɖò tògán Benɛ tɔn ɔ ná sɔ dó zínkpo tɔn jí wɛ dlɔ́ zán ɔ‚ "Les Palmes Francophones" ko ɖò ɖɛ mɛ̀‚ nú tògán ɔ ná síxú sɛ̀n togun ée nɔ dó zojagě gbè lɛ́ɛ é bónú fífá ‚ gbenɔkpɔ kpódó bǔnínɔ kpán na síxú tîin.
<<Ɖùɖéjí ná tîin nú mí ɖò gǎn è dó mí ɖè ɔ kɔn‚ bɔ togun ée nɔ dó zojagě gbè lɛ́ɛ ɔ bǐ ɖò awǎ ɖaxó jɛ xá gbɛ ɔ wɛ‚ ɖó nǔ è wà wɛ acɛkpìkpà mítɔn ɖè ɔ‚ gbàkún>>‚ mɔ̌ Constantin Cakpossa ɖɔ gbɔn ɖò ɖɔnúèsè tɔn mɛ ɔ nɛ.
Nǔ baɖa baɖa ɖé jɛ ɖò tokpɔnla Kalale tɔn‚ tokpɔn Bɔɔgu tɔn mɛ.
Nyaví xwè 20 tɔn ɖé ‚ bó gblé gbɛ nú fofo tɔn ɖó é gbɛ́ nú níí wú.
"Ɖi lě gbaví bowun bowun gɔnu SU TII DERA Nikki tɔn ɔ‚ ɖɔ gbɔn é ɔ‚ dɔnkpɛvu Mohammadou Soumanou ée ɖó xwè 27 ɔ‚ xú nǔ fofo tɔn Mohammadou Sidi ée ɖó xwè 35 é lóbó hú í ‚ ɖò Bouca‚ tokpɔnla Kalale tɔn ɔ mɛ.
Nǔ è xó jlá gɔnu lɛ́ɛ ɖɔ ɔ‚ wɛ nyí ɖɔ ‚ Mohammadou Sidi ɔ ko zun nɔví tɔn hwenu eyɛ tafu nukɔn gbéví tɔn lóbó xò hwenu ye ɖò zunkan mɛ lóbó ɖò kanlin nyì wɛ é.
Mɛhutɔ ɔ sɔ nǔ è fofo tɔn gbɛ níí ɔ dó mɔ sù ‚ bɔ é ɖù níí.
Bó ná dó sú axɔ́ nɛ ɔ fofo tɔn ɔ‚ nyaví Mohammadou Soumanou ɔ yí mɔ fofo tɔn ɖò zunkan mɛ lóbó xú nǔ í ‚ bó gbò gbè é.
Din ɔ‚ mɛhutɔ ɔ bɔ afɔ nyì caɖá mɛ‚ bɔ è ɖò bibɛ ɛ́ wɛ.
Ée kɔ́mɛgán lɛ́ɛ wá kpɔn cyɔ ɔ‚ ye wá ná gbè bɔ è ɖi í.
Mɛ ée kú é ɔ‚ jó asukusi we kpódó vǐ 5 kpán dó.
Nǔbláwǔ tɛ́ ká nɛ́ !
Takwɛ cyan gbásá gán ɔ‚ Nicolas Yenoissi‚ ɖè wěmá ée xixa tɔn nyí kɛ́n 504 MEF/CAB/SGM/DGI/DLC-DPSE ɔ tɔ́n‚ ɖò azǎn 23ɔ lidósùn xwè 2021ɔ tɔn gbè ‚ bó ɖɔ é ɖò dandan mɛ‚ bɔ mɛ ɖěbǔ ée ná sú takwɛ ɖěbǔ ɔ‚ é síxú nyí gbɛtɔ kpáa alǒ azɔxwé ‚ mɛ ɔ ɖó ná yí kwɛ sú wémá mɔkàn jí tɔn ; lě acɛkpìkpà tògán PatriceTALƆN tɔn byɔ gbɔn é nɛ.
Din ɔ‚ nú lɛ́ɛ bǐ jɛ wexo.
Din tòví bǐ hɛn ɔ‚ é ná gbɔ fiin lo‚ gbetakɛn DGI tɔn élɔ́ nyí ɖagbe nú ɖokpó ɖokpó yetɔn.
È nɔ tafu yě tɛgbɛ ‚ din ɔ‚ ye ná byɔ acɛ yetɔn lɛ́ɛ mɛ lo.
Tò hɛn lɔ́ xwè atɔ́ɔn è mì dó gudo wá yì din lɛ́ɛ mɛ̀ ɔ‚ tòxó ɖiɖɔ núwíwá lɛ́ɛ bǐ wɛ ɖyɔ ‚ bɔ acɛ è tòví bǐ ɖó é lɔ́ɔ wlú.
Ɖò akpá gege xwé ɔ‚ tutomɛ yaɖé yaɖé nɛ lɛ́ɛ hɛn xó wá tòxó ɖɔ gbɛta lɛ́ɛ mɛ có bó lɛ́ dɔn xó xó jlá zɔ wá tɔ lɛ́ɛ mɛ.
Nú ɖokpó ɔ jɛn nyí nú tutomɛ ée ɖɔnǔ dó tòxó ɖɔ gbɛta lɛ́ɛ tuuntuun kpódó sɔmì sɔmì sɛn yaɖé yaɖé ɔ kpán nù ɔ nɛ.
É ɖò mɔ̌ có ɔ‚ nǔ è ɖyɔ ɖò tutomɛ azɔxwé tò tɔn mɛ lɛ́ɛ ɔ‚ ká tlɛ hɛn hǔn nú tòví lɛ́ɛ ǎ.
Nǔ yaɖé yaɖé ée byɔ tutomɛ lɛ́ɛ mɛ ɔ‚ ɖě nɛ nyí tɛn gǎn bɔ dó tògán wú ɔ nɛ‚ nǔ è wú wɛ é kpódó azɔ̌ è ɖó ná wà é kpán ɔ‚ tòví lɛ́ɛ mɔ nǔ jɛ mɛ káká ɖé ǎ.
Xó jlá wémá Matin Libre‚ ée tɔ́n ɖò azǎn 19ɔ nǔxwásùn xwè 2021ɔ tɔn gbè ɔ‚ ɖó kɛ́n mɛ ée kú ‚ mɛ ée gblé wǔ kpódó nǔ tɛnmɛ tɛnmɛ è jɛ ɖò Bantɛ  ɖò tògán sísɔ sín nǔ è è bló ɖò azǎn 11ɔ nǔxwásùn ɔ tɔn gbè é.
Ɖò mɛ ée gblé wǔ lɛ́ɛ ɔ́‚ ɖokpó hɛn ayi.
Súnnú ví kpɛví ée má ko ɖó xwè atɔn ǎ ɔ wɛ‚ Koredé Ulrich Akabaton‚ é gblé wǔ vantankánnyá.
Ɖò kúnnú è atavi tɔn ɖè ɔ mɛ ɔ‚ nǔ ɔ jɛ ɖò azǎn 9ɔ lidósùn ɔ tɔn zǎnzǎn.
<< Nɔ tɔn kpɛn ɛ́ dó nɛgbé bó ná yí jɛ koko níí.
Ée ye jɛ dɔ̌n kpowun ɔ‚ vǐ ɔ jɛ xó sú jí bó jɛ avǐ ya jí.
Aní ká ɖò jijɛ wɛ ?
Hùn dágblá sín afɔ tɔn kɔ̀.
Hwɛ nɛ nù ɔ‚ è ko jɛ tú gbè sè jí xóxó.
Hwenu nɔ ɔ kplɛ ɛ́ wá xwé ɔ‚ avɔ tɔn bǐ ko gblé nú hùn.
Vǐ ɔ yí tú kpɛ́n bɛ́ hɛn afɔ tɔn gblé>>‚ lě é ɖɔ gbɔn é nɛ.
Ɖo xóɖɩ́ɖɔ́ tɔn mɛ b'á dó ɖe lě akpa yi nukɔn sɔ é xlɛ́ kpódó wǔvɛ́ e vɩ̌ kpɛvɩ́ hɛn ɔ́ é ná se ɔ́ wú ɔ́, é xlɛ́ atɩ́nla atɩ́n é ɖ'akpá yètɔn é tɔn ɖokpó b'ɛ́ j'ayɩ̌ ɖo azǎn 9ɔ lidósun ɖokpó nɛ́ ɔ́ tɔ́n gbe ɖó túkpɛ́n wɛ́ xo e.
"Ée mɩ̀ wɔ akpa ɔ́, mɩ̀ yi dotôxwé Akpassi tɔn ɖó mɩ̀ sixú kpénukún éwú ɖo xwégbe ǎ", mɔ̌ atavɩ́ vɩ̌ tɔn ɖɔ.
Azǎn tɛ́nwe wɛ vɩ̌ ɔ́ bló ɖo dotôxwé ɔ́ bó ɖo hun ɖi wɛ b'ɛ́ ɖó ná dó hùn nɩ́ɩ́.
Ée yè wa yi xwé ɔ́, yè sɔ́ lɛ́kɔ wá blá akpa bónú e ná kpénukún wǔ tɔn ǎ.
Yè gbɔ bo wá ɖo nukúnkpéwú wɛ ɖo xwégbe.
Mɛjitɔ́ tɔn Christophe Akabaton, ɖexlɛ́ ɖɔ : « Ée mɩ̀ má sɔ́ ɖó akwɛ́ ǎ é ɔ́ mɩ̀ gbɔ bo wá ɖo nukúnkpéwú ɖo xwégbe ɖo mɛwi sɩ́n alɔ jɩ́. »
Sɩ́n sun ɖokpó jɛ́jɩ́ ɖye ɔ́, akpa ɔ́ gbɛ́ kúkú.
Avɔ kwɩ́ji kwɩ́ji ɖé wɛ yè sɔ́ blá afɔ e tɛ bɔ akpa ɔ́ ma sɔ́ lɩ́n dó agadá wú ǎ.
Nú yè ma bló gbɔn ɖě ɖo yiyá mɛ, nú jlǒ ɖagbenɔ lɛ́ɛ nukúnkpémɛwútɔ́ lɛ́ɛ d'álɔ vɩ̌ kpɛvɩ́ Korédé Ulrich Akabaton ɔ́ ǎ ɔ́, é sixú wá ba afɔ kpo.
Ée mɩ̀ kpóɖo azǎn 14ɔ nǔxwásun ɔ́ tɔn mɛ ɖo Illaré ɖo tokpɔnlavɩ́ Akpassi tɔn mɛ ɔ́, kpódó wǔvɛ́ kpó wɛ é sɔ́ afɔ dó kɔ́ mɛ bó ɖo zɔnlin ɖi wɛ.
S.O.S.!
É ɖó ná hwlɛ́n vɩ̌ kpɛvɩ́ Korédé Ulrich Akabaton gán.
Nǔ kpácá wɛ́ nyɩ́ ɖo tokpɔnla Atyémɛ tɔn mɛ.
Ɖɔnúese ABP tɔn lɛ́ɛ ɖexlɛ́ ɖɔ azɔ̌mɛ́vɩ́ tɛ́nnɛ Terminale tɔn ɖo azɔ̌mɛxwé linsinmɛ tɔn Akɔnana tɔn, tokpɔnlavɩ́ Acánnú tɔn, xáya xɔ ɖokpó bó nɔ́ ɖo xó ɖo xá vɩ̌ lɛ́ɛ wɛ ɖo mɛ bɩ̌ núkɔn.
Lěe xóɖɔ́tɔ́ ɖɔ gbɔn ɔ́: "xwé ɔ́ vɩ́ xóxó ɖokpó wɛ́ wá yɩ́ jɛ hwɛ nú nukɔntɔ́ azɔ̌mɛxwé ɔ́ tɔn lɛ́ɛ dó nǔ e vɩ̌ lɛ́ɛ wa é wú, ɖó nǔgblégblé wɩ́wa yètɔn húgán ɛ.
"Mɛ tɛ́nwe nukɔntɔn e é wɔ́ lɛ́ɛ ɔ́ e nya yě ɖo nyɔ̌núzángbe" mɔ̌ wɛndótɔ́ ɔ́ ɖɔ énɛ́.
Ée e ylɔ́ azɔ̌mɛxwé ɔ́ sɩ́n nukɔntɔ́ Maxime Oga ɖo kan jɩ́ ɔ́, é yɩ́gbe nú nǔ é jɛ lɛ́ɛ é.
Bó ná xwédó xó tɔn ɔ́, azɔ̌mɛvɩ́ nɛ́ lɛ́ɛ ɖó gbè kpɔ́ bó xáya xɔ, mɛjitɔ́ yètɔn má tuun bó nɔ́ yɩ́ wa nǔ gblégblé ɖ'émɛ ɖo gbɔjɛ́ hwénu, é tɛɖɛ̌ jɩ́."Nǔ è ɖɔ nú mɩ̀ é nɛ́."
"Nukɔntɔ́ azɔ̌mɛxwé ɔ́ tɔ́n lɛ́ɛ nya vɩ̌ nú yè ná yɩ́ kplá mɛjitɔ́ yètɔn lɛ́ɛ wá bónú yè nǎ mɔnǔ xó nɛ́ mɛ céɖé céɖé", nǔ è nukɔntɔ́ Maxime Oga ɖɔ ɔ́ nɛ́ bɔ AFP vɔ́ gbɔ́n jɩ́.
Kplé ɖokpó ɖé ɖ'aklúnɔzángblá élɔ́ mɛ bó ná kplé nukɔntɔ́ azɔ̌mɛxwé ɔ́ tɔn lɛ́ɛ, xɔnɔ ɔ́, xwécɔ́tɔ́ ɔ́, azɔ̌mɛvɩ́ ée wanǔ nyido lɛ́ɛ kpódó mɛjitɔ́ yètɔn lɛ́ɛ kpán lěe xójláwémá ɔ́ kó ɖɔ gbɔn lé.
"Azɔ̌mɛ́vɩ́ ée yè nya lɛ́ɛ, bó ná dó ɖe xomɛsin yètɔn xlɛ́ ɔ́, ɖókpo nú hǒvɩ́ we ɖélɛ́ɛ ɖ'azɔ̌ ɔ́ mɛ lɩ́xo, vɩ̌ we nɛ́ lɛ́ɛ ɖo xɔ wegɔ́ ɔ́ mɛ ɖo azɔ̌mɛ́xwé linsinmɛ tɔn ɖokpó ɔ́", nǔ è azɔ̌mɛ́xwé ɔ́ sɩ́n nukɔntɔ́ ɖɔ́ nú ABP é nɛ́.
HKM Kútɔ́nu tɔ́n lɛ́ɛ kpɔ́n vɔ̌nu ɖo nyɔ̌nuzángbe azǎn 20ɔ nǔxwásun xwè 2021ɔ tɔ́n gbe e nyɩ́ Kézézán gbɛ ɔ́ bɩ̌ tɔn nú jlɛ̌ gbejé kpɔ́n ɔ́, xwè 2021ɔ tɔn é.
É wá yɩ́ jlɛ́ azɔ̌wánú kpódó mɔ nǔjlɛ́nú tɔn dotôxwé ɖaxó nɛ́ ɔ́ tɔn bónú lanmɛ gbéjé gbéjé kpɔ́n azinzɔnnɔ lɛ́ɛ tɔn ná sixú ná nǔɖagbe...
Marcos ée e nɔ ylɔ́ ɖɔ Joka é, mɛ e dɔn "Soyoyo Décalé" wá ɖo ɖuɖéjɩ́ agbǎnxwɛ́ tɔn lɛ́ɛ kpó we é dó wá é tɔ́n kpó kpódó agbǎnxwɛ́ atɔngɔ́ ɔ́ é sɔ́nǔ ná wɛ é ɖe é ɖɔ́kpɔ́n wɛ ɔ́ wɛ azɔn baɖa baɖa ɖé wá xó é.
Nú xwè atɔn jɛ jɩ́ wɛ é ná nɔtekpɔ́n azɔngbigbɔ tɔn.
Ée é zán kwɛ́ dó lanmɛnanɔganjɩ́ tɔ́n wú vɔ kpódó alɔgɔ́ Fonds d’Aide à la Culture xóxó ɔ́ tɔ́n kpó ɔ́, azɔn gbɔ nɩ́ɩ́ b'ɛ́ sɔ́ gbeta bóná gbɛkan dó azɔ̌ tɔn wú loɔ́ é sɔ́ ɖó gǎn tɔn ǎ.
Sɩ́n xwè 2008ɔ hwénu wɛ e ko wɔn Lui Joka, nǔnyɔ́xótɔ́ ɖaxó nɛ́ ɔ́.
Gbavɩ́ bówún bówún mɩ̀tɔn AHOUANDJO TV lɛ́kɔ yi hwexónu, nú é tlɛ nyɩ́ nú hwenu kléwún ɖé wɛ́ ɔ́, bó ná lɛ́ fɔ́n nǔxótɔ́ ée nyí xlɛ̌ nǔnywɛ̂ ɖo tò mɛ tɔn lɛ́ɛ nú yè má tlɛ sɔ́ kpó ɖo nǔ xó wɛ ǎ. xlɛ́ nú tò mɔ hwenu e ylɔ́ ɖɔ "VIE DE STARS" dómɛ wɛ e wa nǔ nɛ́ ɔ́.
Lui Joka ɖo kan xo wɛ bó ná ɖe agbǎnxwɛ́ tɔn atɔngɔ́ ɔ́ tɔ́n, é ká ɖó hlɔnhlɔ́n tɔn ǎ.
É nyi gbehwán Nukɔntɔ́ ée nɔ́ ɖɔnǔ dó Nǔnywɛ̂ tò tɔn wú lé nú yè nǎ vɔ́ nǔ lɛ́ɛ tò.
lɔ̌nfɔnkan-zɔ́wátɔ́ lɛ́ɛ wɛ.
afɔ-sɔ́-xó-tɔ́ lɛ́ɛ.
Gudó tɔn ɔ́ wɛ́ nyɩ́ ée nukɔntɔ́ bɔ̌luxogbɛ́ Werder Brême tɔn lɛ́ɛ sɔ́ nǔzɩ́nzán lɔ̌nyiyɩ̌ lɔ̌nfɔnkan tɔn jó nú asú kpód'ási kpán Kabongo é.
Nǔ nɛ́ ɔ́ bó ná dó sɔ́ lɔ̌nyijɩ̌ lɔ̌nfɔnkan zɔ́ lɛ́ɛ su bó ɖe sɛ́mɛ́nú jɔwunjɔja Benɛ̂ tɔn lɛ́ɛ tɔ́n xlɛ́.
Énɛ́ wú wɛ, ɖo azɔ̌wɩ́wa sɩ́n kplé ɖokpó dómɛ ɔ́, agbɔ̌nnɔ nukɔntɔ́ Kabongo kpód'ási tɔn kpán yɩ́ azɔ̌wánú kpódó nǔzɩ́nzán lɔ̌nyiyɩ̌ lɔ̌nfɔnkan tɔn ɖo nukɔntɔ́ xóxó Werder Brême sɩn alɔ mɛ ɖo sɩ́bɩ́gbe azǎn 15ɔ nǔxwásun xwè 2021ɔ tɔ́n mɛ.
Bɔ̌luxogbɛ́ Werder Brême tɔn ná xo bɔ̌lu ɖo Bundesliga, mimǎmɛ nukɔntɔn Allemangne tɔn.
"Awu tlɛ́dówǔ ɖagbe Werder Brême tɔn.
Yè ɖésú wɛ́ ylɔ́ mɩ̀, tlala ɔ́ nukɔntɔ́ xóxó Werder Brême tɔn e kpó nyɛ kpó nɔ kpɔ́ é bó sɔ́ awu tlɛ́dówǔ lɛ́ɛ nú mɩ̌", nukɔntɔ́ Kabongo e tɩ́nmɛ ɖɔ awu tlɛ́dówǔ nɛ́ lɛ́ɛ ɔ́ ɖagbe ɔ́ wɛ́ é tɛɖɛ̌ jɩ́.
"Awu tlɛ́dówǔ 200 vɔ́vɔ́ wɛ (cokoto, cokotovɩ́, awu).
Nǔ kpácá wɛ.
Jɔwunjɔja Nǔnyɔ́xógbɛ́ Kabongo Palakú kpódó Kándi tɔn kpán wú wɛ.
Jowunjɔja Benɛ̂ tɔn lɛ́ɛ wú wɛ́ zɔ́n", nǔ è é ɖɔ hwenu e ylɔ́ ɛ́ ɖ'alǒkannu énɛ́.
É tɛɖɛ̌ jɩ́ ɖɔ: "Nú gbɛ jɛ́n un kpo ɖe ɔ́, ná fun ahwan dó jɔwunjɔja Benɛ̂ tɔn lɛ́ɛ támɛ"
Awu tlɛ́dówǔ mɛ́vo ɔ́, nǔkplɔ́nmɛ gbasá ɖé lɛ́ ná bɔ̌lu kpódó klanpɔ̂n lɛ́ɛ kpán asú kpód'asi kpán Kabongo.
"Zalili ɔ́ ɖó ná yi nukɔn nú jɔwunjɔja hwan Benɛ̂ tɔn ɔ́.
Mɩ̀ nɔ kpɔ́ ɔ́ mɩ̀ ná yi nukɔn", nukɔntɔ́ Nazif Kabongo ná jiɖiɖe nɛ́ ɔ́.
afɔ-sɔ́-xó, e nyɩ́ gǎnjɛ́wú nukɔnyiyi Benɛ̂ tɔn ɖo bɔ̌lu-afɔ-sɔ́-xó lɩ́xo.
mɩ̀-sɔ́-mɩ̀ lɛ́ɛ ná sixú kplé ɔ́ nɛ́. Fɩ́ e Benɛ̂tò ɔ́ ká sɔ́nǔ xwè é nɛ́.
mɩ̀-sɔ́-mɩ̀ ɖěvo.
Nǔ nɛ́ ɔ́ lɛ́ sɛ̀ dò kpɛɖé.
Hwenu è togán Ghana tɔn alǒ Awɔnlin tɔn ɔ́ kú ɖo togáb zɩ́nkpo jɩ́, tlóló jɛ́n mɛ wegɔ́ tò ɔ́ tɔn yɩ́ tɛn tɔn mɛ ɖo kéze ɖokpó ɔ́ mɛ bɔ Axɔ́sú zɔ́ gbɛkan d'énu ɖi nǔɖé kún jɛ ó ɖɔ́hun.
Ali ɖokpó nɛ́ ɔ́ jɛ́n Benɛ̂ lɔmɔ̌ jló ná sɔ́", tɩ́nmɛ e é ná énɛ́.
Bó ná ɖɔxó céɖé céɖé ɔ́, é tɛɖɛ̌ jɩ́ ɖɔ: "é ɖo fɩ́nɛ́ kpowun nú hwenu è togán zɩ́nkpo ná jɛ vɔ̌ é alǒ bó ná wa azɔ̌ e togán ɔ́ ná jló bó sɔ́ nɩ́ɩ́ é kɛ́ɖɛ́".
Lěe gbetakɛ́n 50ɔ sɛ́n dòdó ɔ́ tɔ́n ɖɔ́ gbɔn ɔ́: « nú togán zɩ́nkpo ɔ́ jɛ vɔ̌ ɖó togán ó kú, alǒ é gbɛ́ azɔ̌ alǒ nǔjánmɛ ɖé glɔ́n ɛ́ manágbo ɔ́, ɖɛ̌mɛnu gbasá ɔ́ nɔ́ kplé ɖo mɛ tɔn lɛ́ɛ mɛ, kplékplémɛ ɔ́ ɖó ná zɛ vlɔ̌ dó atɔn we wú, bó nɔ́ gbo lěe é ná nyɩ́ gbɔn é.
Ɖɛmɛnugbasá sɩ́n nukɔntɔ́ ɔ́ nɔ́ sɔ́ xwlé Sɛ́n dòdó gbásá ɔ́ bɛ́ nɔ́ mɔnǔ jɛ́ wú lobo nɔ́ jlá ɖɔ togán zɩ́nkpo ɔ́ ɖò vɔ̌.
Azɔ̌ ée nyɩ́ togán tò ɔ́ tɔn tɔn ɔ́ mɛ wegɔ́ tò ɔ́ tɔ́n nɔ́ kpénukún éwú yi vivɔnu.
É ná d'ákpá tlóló lěe tò'sɛ́n ɔ́ kó byɔ́ gbɔn ɖo akpáxwé tɔn 53".
mɩ̀-sɔ́-mɩ̀ bló wɛ bó ná dó sɔ́ mɛɖévo hwenu è azǎn tɔ́n má kó vɔ ɔ́ ǎ.
Nukɔntɔ́ wegɔ́ ɔ́ kpénukún azɔ̌ ée nyɩ́ étɔ́n é wú káká yi vivɔnu.
Ɖo kléwún mɛ ɔ́, nukɔntɔ́ wegɔ́ to ɔ́ tɔn ɖo fɩ́nɛ́ bó ná kpɔ́n tɛnmɛ nú togán hwenun è é má ná ɖe ǎ, nǔ è ɖɛ̌mɛ́nu Abdoulaye Gunú ɖésú ɖɔ énɛ́.
vous Médias tɔ́n mɛ.
Nǔnywɛ̂tɔ́ hǎgajɩ́ tɔn Benɛ̂ tɔn dó nǔ é ɖo tɔ̀ mɛ lɛ́ɛ jɩ́ ɔ́ jlá wěɖɩ́ɖe acɛkpikpa Patrice Talɔ̂n tɔn dó dɔkun e nǔ é ɖo tɔxwé nɔ dɔn wá nú Benɛtò kpódó nǔ é ná dɔn wá nú Golfe de Guinée ɔ́ kpán.
Aklúnɔ́zángbe azǎn 23ɔ nǔxwásun xwè 2021ɔ tɔ́n gbe wɛ togán Benɛ̂ tɔn ɔ́ kpódó mɛ e bɔdó wǔ tɔn é kpán ná d'ákpá.
Nǔ sɔ́ nú nǔwɩ́wa ɔ́ ɖo yiyi wɛ ɖó ganjɩ́.
afɔ-sɔ́-xó-tɛn Charles de Gaulle tɔn ɖo Xɔgbónú, fɩ́ è è ɖotekpɔ́n jǒnɔ 3700 ɖe wɛ́ é.
Ali nɛ́ ɔ́ xo ɔ́, awǎjɩ́jɛ́ kpód'áyihúndɩ́dá tɛnmɛ tɛnmɛ lɛ́ɛ kpán ná gɔ́nú tò ɔ́ mɛ blóɖó nɩ́ fɛ́wǔ ná tɩ̂in ɖo azǎn atɔn è ná sɔ́nǔ nú akpádɩ́dó togán ɔ́ tɔ́n ɔ́.
Tagbesɔ Palɩ̂ tɔn ɔ́ ée kɛnu dó alɔ dó akwɛ́zɩ́nkan Aflɩ́ka tɔn lɛ́ɛ dómɛ ɔ́, afɔsɔ́ɖótetɔ́ Benɛtò tɔn, Gǎnhɔnyitɔ́ akwɛ́kplékplé kpódó akwɛ́zɩ́nzán tɔ́n kpán Romuald Waɖányɩ̌ w"azɔ̌ ɖésú.
Ɖo nǔsɩ́sɔ́ sɩ́n kplé lɛ́ɛ kpódó nǔwɩ́wa ɔ́ tɔn lɛ́ɛ ɖésú dómɛ ɔ́, akwɛ́gbájɩ́nɔ́tɔ Benɛtò tɔn e sɔ́ Togán Patrice Talɔ̂n sɩ́n afɔ ɖótè ɔ́ w'azɔ̌ titzewungbe.
Kplé ɔ́ fó dó alɔdówěma mɛ kplédomɛwátɔ́ lɛ́ɛ sɩ́n gbetakɛ́n jɩ́, b'ɛ́ sɔgbe xá nǔ e Benɛtò ɔ́ ɖɔ́ dó axɔ́ kpaa tò tɔn ɔ́ súnsún jɩ́ é.
ɖiɖe-ɖ'éjɩ́ gban mɔ̌ ényɔ́wátɔ́ lɛ́ɛ ée kplé dó b'ɛ yɩ́ jǒnɔ yètɔn ɖo gbɛɖutɛn adɔ̌tɛn "Maison Rouge" ɖo nyɔ̌nuzángbe azǎn 6ɔ nǔxwásun xwè 2021ɔ tɔn.
bo-ɖe-nǔɖagbe-tɔ́n-tɔ́ gban wɛ yè ylɔ́ dó nǔwɩ́wa élɔ́ wú bó ná dó jlá nú to bo fɔ́n ayi mɛ ɖokpó dokpó tɔn nyite dó nǔ é kan nǔgúdó yi dó wěxo é jɩ́.
Nú yè nǎ ɖɔ ɔ́, linlin ɔ́ ɖěvo wɛ nyɩ́ ɖɔ è nɩ́ d'alɔ́ agun nú é tuun ɖɔ tamɛlin bo ɖe nǔ ɖagbe tɔ́n ɔ́ nɔ́ lɛ́ ɖɔxó dó nǔ é vɛ́wǔ ɖiɖɔ bo lɛ́ nyɩ́ sù é wú hú xóɖɩ́ɖɔ́ ɖělɛ́ɛ.
ɖ'ávɔmɛ-tɔ́ Henriette Goussikindey, Dominique Zinkpè, Rémy Samuz, Makef, Daté Kodjo Amouzou, Youss Anato, Aston, Lionnel Attere dó wǔ, yè mɛ nɛ́ lɛ́ɛ é nyɩ́ tamɛlin-bo-ɖe-nǔɖagbe-tɔ́n-tɔ́, sɛndóɖeɖiɖe-ɖ'ávɔmɛ-tɔ́, awɩ́nnyakpátɔ́ (xwlɛkpatɔ́).
Gbɔn ayihúndɩ́da tɛnmɛ tɛnmɛ lɛ́ɛ mɛ ɔ́, mɛ ɖokpó ɖokpó ɖe nǔ é lin dó xóta ɔ́ wú é xlɛ́.
Akwɛ́gbájɩ́nɔ́tɔ́ nukɔntɔn ɔ́ (TG)
Azǎn 11ɔ lidósun xwè 2021ɔ tɔ́n gbe ée e ɖo nǔ hun sɩ́n mɛɖéejlájlá ná nyɩ́ togán nu wɛ ɔ́, Patrice Talɔ̂n kpódó wegɔ́ tɔn MariamTalata kpán yi Palais des Congrès Kútɔ́nú tɔn ɔ́ ɖo azǎn 26 xwejɩ́sun ɔ́ tɔ́n gbè.
Ɖo dɔ̌nkpɛ́vú Kútɔ́nú tɔn lɛ́ɛ núkɔn ɔ́, mɛ e jló ná nyɩ́ nukɔntɔ́ wegɔ́ɔ́ Benɛtò tɔn ɔ́ byɔ́ hwenuxó mɛ bó ɖe nǔ é zɔ́n bɔ togán ée lɛ́ ɖo togán tɛ́nmɛ bá wɛ é sɔ́ nyɔ̌nu nú é ná bɔ́dó wǔ tɔn.
Ée mɩ̀ tɛ́nkpɔ́n bó ná ɖótó nukɔntɔ́ wegɔ́ɔ́ Benɛ̂ tɔn ɔ́ b'ɛ́ gló ɔ́ (mɩ̀ ylɔ́ ɛ́ bó sɛ́ wɛn d'é ɖ'alǒkánjɩ́), Xójláwéma Matin Libre tɔn sɔ́ akpáxwé gbɛ tɔn tɔn élɔ́ ɔ́ xwlé mi ɖ'azǎn élɔ́ jɩ́.
Égbe gbɔn gbɛ ɔ́ bɩ̌ mɛ ɔ́, azǎn 11ɔ nǔxwásun ɔ́ tɔ̀n, azǎn nukúnɖéjɩ́ é nɔ́ flɩ́n nukɔntɔ́ mɛɖémályá Hwlěge tɔn ɔ́ sɩ́n kú é.
Xwè 40 gúdó ɔ́, Robert Nesta Marley ée e nɔ ylɔ́ ɖɔ "Bob Marley" é sɩ́n nyɩ̌ é gbákpé bó nɔ́ dó akpakpa lanmɛ é sɩ́n nyɩ̌ kpóɖo nǔ gba wɛ káká jɛ égbé.
Ɖi lěe é kó nɔ́ nyɩ́ gbɔn tɛgbɛ é ɔ́, Kplɔ́nyijɩ̌ Alavɔ Xwé Agbǒmɛ Kánɖófɩ́ tɔn ɔ́ gɔn Rasta xɔ́sú ée má sɔ́ ɖo mɩ̀ mɛ din ǎ ɔ́ sɔ́ su kpó sɩ́sɩ́ kpó gbeɖé ǎ.
seur" lɛ́ɛ tɔn lɛ́ sɔ́ han ɖagbe hwlegè dówátɔ́ ɖo awǎjɩ́jɛ ɖaxó.
"Nǔxwásun ɔ́ sɩ́n azǎn 11ɔ azɔgblégblé mɛvo" ée e sɔ́ nyite sɩ́n xwe atɔ́ɔ́n ɖye ɖo UAC ɔ́ ná nɔ́ jɩ́ loɔ́ jɔhɔn ná sɔ́ akpakpa mɛ è ná wá lɛ́ɛ bɩ̌.
Kplékplé kplɔ́nyijɩ̌ alavɔvɩ́ lɛ́ɛ tɔn ée nɔ lintamɛ dó ɖe nǔɖagbe tɔ́n lobo nɔ kpénukún dó nǔnywɛ̂ hwɛndomɛ tɔ̀n wú lɛ́ɛ sɔ́nǔ bónú xwèɖuzán ɔ́ ná vɩ́vɩ́.
Nǔbaɖabaɖa ɖé jɛ́ ɖo tokpɔnla Gɔgúnú tɔn mɛ ɖo tokpɔn Alibolɩ́ tɔ́n mɛ ɖo aklúnɔzángbe azǎn 18ɔ lidósun xwè 2021ɔ tɔ́n mɛ.
Nya ɖé da tú nɔvɩ́ ɔ́ kpód'ási ɔ́ kpán bó wá hu éɖée.
Nyɔ̌nu glezɔ́wátɔ́ lɛ́ɛ (glesi kpódó jinukún húzú húzú ɖo mɔ mɛ) kpódó Gbɛ̌kplékplé bó nyɩ́ lè nú kwɛ́zɩ́nkan (GIE) kpán ɖo Benɛ̂ yɩ́ kplé ɖó azǎngagbe azǎn 19ɔ kpódó nyɔ̌nuzángbe azǎn 20 nǔxwásun ɔ́ tɔn ɖo gbɛɖutɛn Nifur Gbɔ̌xɩ́kɔn tɔn ɔ́ bó yɩ́ nǔkplɔ́nmɛ dó kwɛ́zɩ́nzán wú.
2), Mohamed Mounirou Tchacondoh, nǔtóxámɛtɔ́ Benɛ̂to tɔn ɖo lě titomɛ élɔ́ ɖo tajɩ́ sɔ́ é ɖɔ́ wɛ : "Nyɔ̌nu ée ɖo gletoxo mɩ̀tɔn lɛ́ɛ mɛ ɔ́ ɖo azɔ̌ ɖaxó wá wɛ ɖ'akwɛ́kplékplé sɩ́n alixo (…) É ɖo mɔ̌ có yè nɔ yáwǔ wɔn yě, yè nɔ kpénukún yè wú ǎ, yè nɔ ɖe wě xá yě nú azɔ̌ yètɩn ná yi nukɔn nú yè ná nyɩ́ mɛjɩmɛ ǎ (…) Tagbesɔ élɔ́ yè bló bó ná má nǔnywɛ̂ xá bó ɖe wě xá yě; énɛ́ ɔ́ yè nǎ sixú ba akwɛ́ li nú azɔ̌ yètɔn, lěe yè nǎ kpénukún dó nukún yètɔn wú gbɔn é ».
Mɔ̌ wú wɛ wɛndómɛ atɔ́ɔ́n kpódó nǔmɩ́má dó jɛ̌ kɔ nú nǔwɩ́wa lɛ́ɛ.
Ɖo nǔkànbyɔ́ mɛ̀ tɛ́nmɛ̀tɛ́nmɛ̀ yě mɛ̀ èe wà nǔ ɔ́ dó mɛ̀ lɛ́ ɔ́ tɔn mɛ̀ ɔ́‚ è mɔ́ ɖɔ xótà è sɔ́ ɖó ayì èe‚ myá nùkún ní yě.
Ɖo xótà énɛ́ lɛ́ɛ mɛ̀ ɔ́‚ è ná mɔ̀: azɔ̌ nyɔnu tɔn ɖo kwɛ́ linu kpódó nyɔwà yě tɔn kpó ɖo Bénin: agbɔn kpó nùkúnkɛ́n dídó kpó: wìwà alɔ ɖo dó ayìkúngban nyɔnu GIE lɛ́ɛ tɔn‚ glekwɛ́ nyá lí hun ní  nyɔnu lɛ́ɛ‚ nìnɔ̀mɛ̀ mɛ̀ tɔn kpó wìwà mɛ̀ tɔn kpó wɛ nyín axili lɛ́ɛ hun nú mɛ̀ tɔ́ ní nyɔnu GIE tɔn lɛ́ɛ‚ xwésí nyín nyín kpó ajɔ̀wìwà kpó: nɛ́ yě nɔ̀ yì ɖo kpɔ́ gbɔn?
Germain Dosso‚ gàn kplé bó wà‚ kplé bó ɖu gle nyɔnu lɛ́ɛ tɔn Bénin tɔn ɖɔ nǔwìwà ɖàgbè wɛ bɔ è hun xomɛ̀ bó yì.
Aimée Bankolé ɖɔ mí ná d'alɔ  nyɔnu lɛ́ɛ bɔ ɖi mí ɖɔwun ɔ́‚ wǔvɛ yětɔn lɛ́ɛ ná kú acɛ.
Ní éyɛ́ ɔ́‚ nùkún dó nǔ tɔn lɛ́ɛ ɖo ali jì jɛ wɛ.
Xó ɖiɖɔ yětɔn lɛ́ɛ ɖo nǔ má xá mɛ̀ ɖè élɔ ɔ́ dó mɛ̀ ɔ́‚ ní nyín wìwà.
Ɖo gbètà sɔ́ dó tò ɔ́ mɛ̀ ɔ‚ tòkpɔngàn‚ tɛnmɛ̀ kpɔ́n nú mɛ̀ tɔ́‚ Jean Codjia ná gan èe mɛ̀ wɛ zòhún agban ɖàxó kùntɔ́ lɛ́ɛ ná gbɔn Kútɔ́nú tòxo ɔ́ mɛ̀ ée.
Ɖo tòkpɔngàn ɔ́ sín gbètà mɛ̀ ɔ́‚ bɛ̀sín 6h30 wá ɖó 8h30 kpódó bɛ̀sín 17h30 sɔ́ wá yì 20h30 mɛ̀ ɔ́‚ é sɔ́ ná mɔ̀ zòhún agban ɖàxó kùntɔ́ ɖè ɖo ali lɛ́ɛ jì ǎ.
Sɛ́n 2ɔ́ gbètà ɔ́ tɔn wɛ nyín ɖɔ zòhún kɛ̀kɛ̀mí kùntɔ́ zòhúnglítɛn kpó jɔmɛ̀hún jayìtɛn Kútɔ́nú tɔn kpó hin ɔ́‚ yě ná dín.
Zòhún énɛ́ lɛ́ɛ hin ɔ́‚ yě ná dín ɖo gan énɛ́ lɛ́ɛ mɛ̀ gbɔn Port-Avenue  Marina-Aéroport tɔn kpódó Sonacop-3ème pont-carrefour Ocbn-Avenue  Marina-Port/ Aéroport tɔn kpó jì.
